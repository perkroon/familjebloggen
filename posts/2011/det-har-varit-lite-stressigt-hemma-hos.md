---
title: Det har varit stressigt
date: 2011-05-17
tags: 	
author: Pelle
layout: layouts/post.njk
originalUrl: https://nejtupp.blogspot.com/2011/05/det-har-varit-lite-stressigt-hemma-hos.html
---

Det har varit lite stressigt hemma hos barnfamiljen en tid, men nu börjar det lugna ner sig igen. Förra veckan var Mamman på tjänsteresa måndag till fredag, så Pappan fick klara Tage och Åke på egen hand. Det gick bra, men alla var så klart glada när Mamman kom hem igen. Ska man vara noga så fick Pappan faktiskt lite hjälp: farmor var här en kväll och hjälpte till vid läggningen och farfar en annan kväll. Tack för hjälpen!
<br><br>

<figure>
	<img src="../../../img/2011/05/Blooms+bar+med+A%25CC%258Ake-IMG_1205.jpg">
	<figcaption>En av dagarna hängde jag och Åke på Moderna Museet. <br>Lunch åt vi under körsbärsträdet på Blooms Bar.<figcaption>
</figure>

<figure>
	<img src="../../../img/2011/05/Blooms+bar+med+A%25CC%258Ake-IMG_1230.jpg">
	<figcaption>Blooms Bar har också en trevlig trädgård som vi utforskade tillsammans.</figcaption>
</figure>
<br><br>

Direkt efter att Mamman kommit hem så fick vi besök: mormor kom till Stockholm! Senare på dagen kom också kusinerna Tore och Ingrid, och de stannade ett dygn hos oss. Alla tre sov på Tages rum. På söndagen regnade det och vi valde att gå på Spårvägsmuseet. Tage har ju varit där ofta med förskolan, men det var första gången för Mamman och Pappan (och mormor, tror jag). Vi gillade det, även om vi var lite avundsjuka på Tage, Ingrid och Tore som fick åka det lilla tåget...
<br><br>

<figure>
	<img src="../../../img/2011/05/La%25CC%258Angholmen+med+mormor-IMG_1237.jpg">
	<figcaption>Tage äter sitt lördagsgodis på en klippa på Långholmen.</figcaption>
</figure>

En annan sak som vi glömt berätta om här på bloggen är att Åke blivit en riktig bokslukare. Det gäller dels i rent bokstavlig bemärkelse (han tuggar gärna på böckerna), men framförallt älskar han att höra dem upplästa av oss. Allt som oftast kommer han till oss med en bok i varje hand och kräver att få dem upplästa. Det gör vi så gärna!
<br><br>

<figure>
	<img src="../../../img/2011/05/Hemmabilder-_MG_9152.jpg">
	<figcaption>– Nu är det dags att gå ut, Pappa! Förutom böcker så har Åke också börjat hämta sina skor.</figcaption>
</figure>

Till sist vill jag också passa på att berätta att vi i helgen upptäckte två nya tänder som har tittat upp hos Åke. Nu har han åtta stycken, varav en är en kindtand.
