---
title: Tage har fullt upp
date: 2008-04-08
tags: 
  - Halmstadgetto
  - amningspuckel
  - glupskhet	
author: Pelle
layout: layouts/post.njk
originalUrl: https://nejtupp.blogspot.com/2008/04/tage-har-fullt-upp.html
---

<figure>
  <img src="../../../img/2008/04/_MG_0922_1024pix.jpg">
</figure>

Det är händelserika dagar för Tage som idag fyller 5 veckor. I helgen var vi som sagt på IKEA och sen en heldag i city där Tage hann med att hänga på både Fältöversten och Plattan och även en utställning på Kulturhuset. I helgen fick Tage också äntligen träffa morbror Filip som kom på besök från Sala. Igår var vi på BVC där det konstaterades att viktkurvan går spikrakt uppåt. 2 kg på 5 veckor! En sådan kurva kallas amningspuckel och det är bara bra säger Tages mormor som är specialist på ämnet. På promenaden i Tanto efter BVC mötte vi Hanna från Halmstad med lilla Viggo 1 år. Hornstull är ett riktigt Halmstadgetto. Vi tog en extra runda tillsammans med dem. På kvällen kom moster Sofia på besök och Tage somnade skönt i hennes knä.

Idag har vi träffat systrarna Aili och lilla Elsa på andra sidan gatan. Det är så skönt att de bor så nära. Tage slapp vagnen och fick färdas dit i Babybjörnen. Det tyckte han om. Nu väntar Tage på farmor och farfar som ska hälsa på ikväll.
