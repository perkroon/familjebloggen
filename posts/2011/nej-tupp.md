---
title: Nej tupp!
date: 2011-09-08
tags: 	
author: Pelle
layout: layouts/post.njk
originalUrl: https://nejtupp.blogspot.com/2011/09/nej-tupp.html
---

Adressen till vårt familjealbum på nätet har bytt namn. Vi var tvungna att komma på ett nytt namn och vi försökte med alla möjliga tänkbara namn, men alla var redan upptagna på blogspot. Till slut testade vi med det udda namnet nejtupp, och se det var ledigt.<br><br>Nej tupp eller rättare sagt "näe tupp" var ett av Åkes vanligaste uttryck i somras. Vi tror att det kommer sig av att Pelle och Åke i våras brukade gå förbi tupparna och hönorna som går fria vid Kristinehovs malmgård här i Hornstull. Ibland sprang de in och gömde sig i buskarna och då brukade Pelle peka och säga: där är tuppen! När då tuppen sprang ännu mer iväg brukade Åke säga "näe tupp" på samma sätt som han negerar de flesta saker: näe bada = jag vill inte bada, näe napp = jag vill inte ha napp, näe bil = det kommer inga bilar på gatan. Väldigt ofta under sommaren sen när vi passerade buskar så sa Åke "näe tupp", för det finns ju sällan några tuppar i buskarna. Och därav detta nya bloggnamnsvalet.<br><br><br>

<figure>
	<img src="../../../img/2011/09/Hemmakring-_MG_8534.jpg">
	<figcaption>- Dä tupp!</td></tr></tbody></table>
