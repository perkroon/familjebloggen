---
title:		"Återblick: BB och hemkomst"
date:		2008-03-09 11:34:00
updated:	2008-11-13 08:16:48
tags: 
  - BB
  - besök
  - hem
  - livsomställning
  - släkt
  - tårar
  - vänner	
originalUrl:	https://nejtupp.blogspot.com/2008/03/terblick-bb-och-hemkomst.html
---

Efter förlossningen fick vi komma upp till BB-avdelningen där vi stannade 2 dygn. Det var två ganska förvirrade, totalt uttröttade och handfallna föräldrar som visades in på rum 5 av en äldre lite blyg barnmorska som inte sa många ord. Dörren stängdes om oss och vi satt där och tittade på varann. Vad gör vi nu? Hur funkar detta? Kommer vi inte få någon information? Vad ska vi göra om han gråter? Hur ammar man? Hur byter man blöja? Kan vi sova nu eller måste en av oss vaka i taget ifall han skulle sluta andas? Vi kände på allvar att vi inte vågade somna båda två så Pelle gick ner och köpte tidningar så att han skulle kunna läsa och hålla sig vaken medan jag sov. Var det nu man skulle meddela släkt och vänner om nedkomsten? Jag hade föreställt mig att jag pigg av adrenalinkick skulle ringa runt och basunera ut den glada nyheten men det blev bara ett kort samtal till morfar Thomas som ombads att sprida ut nyheten då jag ej hade ork att ens lyfta mobilen för att ringa fler. Jag har aldrig varit så trött i hela mitt liv.<br><br><br><img src="../../../../img/_MG_0259_1024pix.jpg"><br><br>Tage bara låg där helt pytteliten och lugn och tittade lite förvirrat ut på sin nya värld. Det var en underlig känsla och vi satt där och bara tittade tillbaka. Senare på kvällen kom som tur var kvällsbarnmorskan in och hon visade och förklarade det allra nödvändigaste. Genast kändes allt betydligt bättre och resten av tiden på BB fick vi hjälp och goda råd av fina barnmorskan Victoria.<br><br><br><div style="text-align: center;"><img src="../../../../img/_MG_0320_1024pix.jpg"><span style="font-style: italic;font-size:85%;">"När Tage kom till jorden, det var i mars när solen sken"<br>Utsikt från vårt fönster: Årstaviken i härlig vårsol.<br><br><br></span></div><div style="text-align: center;"><img src="../../../../img/_MG_0316_1024pix.jpg"><span style="font-style: italic;font-size:85%;">Pappa har just vaknat efter första natten på BB.<br>Tage vill sova lite till.<br><br><br></span></div><div style="text-align: center;"><img src="../../../../img/_MG_0283_1024pix.jpg"><span style="font-size:85%;"><span style="font-style: italic;">Tage vilar ut på Pappas mysiga mage.</span></span><br></div><br><br>Tages första besökare blev otippat nog min gamla kursare Lina Schollin som nu jobbade på barnavd och hade fått syn på mitt namn på beläggningslistan. Hon tittade in en minut precis när vi anlänt. De andra besökarna kom först när Tage hade fyllt ett dygn. Det var mostrarna Josefine, Johanna och Sofia, farmor Eva och farfar Sören och tant Ulrika. De hade med sig jättefina presenter och blommor och tyckte precis som vi att Tage var omåttligt söt och bedårande. Jättefina blommor fick vi också från mormor Charlotte och morfar Thomas i Halmstad, och faster Jenny och farbror Kaj i Göteborg.<br><br><br><div style="text-align: center;"><img src="../../../../img/_MG_0309_1024pix.jpg"><span style="font-style: italic;font-size:85%;">Tage 1 dygn tittar på fotboll med Pappa. Tage hejar på Roma.<br>Men i Sverige hejar han helt klart på Hammarby.<br></span><br><br><div style="text-align: left;">Efter 2 dygn var det då dags för Tage att åka till sitt nya hem i Hornstull. Det var en strålande vårdag och snälla farfar Sören kom och hämtade oss med bilen. Tage hade på sig sin fina kofta, byxor och mössa som farmor Eva har stickat. Helt klart var han den sötaste bebisen på hela SÖS och troligen även sötast i hela världen. Jag kände mig omåttligt stolt över att få bära ut honom genom stora SÖS-entrén och emottog glatt folks blickar och lyckönskningar. Det kändes stort.</div></div><div style="text-align: center;"><br><br><img src="../../../../img/_MG_0324_1024pix.jpg"><span style="font-style: italic;font-size:85%;">Tage på väg hem från BB.<br>Mamma är rörd till tårar av stolthet.</span><br></div><br><br><div style="text-align: center;"><img src="../../../../img/_MG_0333_1024pix.jpg"><span style="font-size:85%;"><span style="font-style: italic;">Tage är liten, men inte så liten<br>att han kommer in genom brevinkastet...</span></span><br></div><br>Väl hemkommen satt jag och Tage åter och bara tittade på varann i soffan. Tage undrade nog varför mamma satt och grät. Det var stora känslosamma stolta glädjetårar. Och säkert en stor del nervositet över hur allt skulle gå. Men det gick ju fint!<br><br>Senare på kvällen kom mormor Charlotte direkt från Halmstadtåget för att beskåda sitt nya och sjätte barnbarn. När det blev tal om blöjbyte utropade hon förtjust: "Åh, får jag?" Till helgen kom också morfar Thomas och vi passade då på att få till en parents meet the parents-tillställning. Det var trevligt och inga upprörda diskussioner uppstod om huruvida Tage ska bli en Brydolf eller Kroon. Däremot kom frågan om vi nu också ska gifta oss. Tage har nu också hunnit träffa 4 av sina kusiner: Axel, Ida, Ingrid och Tore.<br><br><br><div style="text-align: center;"><img src="../../../../img/_MG_0363_1024pix.jpg"><span style="font-size:85%;"><span style="font-style: italic;">Två dygn gammal träffar Tage sin mormor för första gången.<br><br></span></span></div><br><div style="text-align: center;"><img src="../../../../img/_MG_0364_1024pix.jpg"><span style="font-size:85%;"><span style="font-style: italic;">Tage (tre dygn gammal) med<br>nya kompisen Kaninen.</span><br></span></div>

<div class="comments">
	<div class="comments-header"><h2>3 Comments</h2></div>
	<div class="comments-body">
			<div class="comment" id="comment-642085704607399736">
				<p class="comment-header">
					<date datetime="2008-03-11T08:02:00.000+01:00">2008-03-11 08:02:00</date> 
					<a href="https://www.blogger.com/profile/01053182570637311119" rel="nofollow">Mikaela</a>:
				</p>
				<div class="comment-content"><p>Så himla fin! Ja, kaninen också, men jag menar främst Tage såklart :-) Gratulerar massor, massor till underverket!</p></div>
				<div class="comment-footer"></div>
			</div>
			<div class="comment" id="comment-4089495041538527255">
				<p class="comment-header">
					<date datetime="2008-03-11T15:05:00.000+01:00">2008-03-11 15:05:00</date> 
					<a href="https://www.blogger.com/profile/02900993942775660627" rel="nofollow">Pappan</a>:
				</p>
				<div class="comment-content"><p>Tack, tack! Vi tycker också han är fin, men vi är väl dopade (oxytocin)...</p></div>
				<div class="comment-footer"></div>
			</div>
			<div class="comment" id="comment-8097652652098094029">
				<p class="comment-header">
					<date datetime="2008-03-11T15:58:00.000+01:00">2008-03-11 15:58:00</date> 
					<a href="https://www.blogger.com/profile/01053182570637311119" rel="nofollow">Mikaela</a>:
				</p>
				<div class="comment-content"><p>Oxytocin, jag minns det som igår, tidernas härligaste drog!</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>