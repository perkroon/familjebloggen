---
title: Första stegen på 10-månadersdagen
date: 2009-01-04
tags: 	
author: Pelle
layout: layouts/post.njk
originalUrl: https://nejtupp.blogspot.com/2009/01/frsta-stegen-p-10-mnadersdagen.html
---

Grattis Tage! Idag fyller han 10 månader. Det har vi firat genom att äta blåbärspaj hos polaren Malte och hans föräldrar på Hagagatan. Innan vi åkte dit så busade Tage och jag lite i lägenheten. Vi lekte en av favoritlekarna: "tittut bakom hörnet", som går ut på att Tage jagar mig varv efter varv runt serveringsgångs-hallväggen och jag kikar fram bakom hörnen och säger tittut. För ett tag sen, när Tage bara ålade eller kröp så var det lite jobbigare för då var jag också tvungen att krypa för att hamna på samma nivå. Men nu när han går, eller rättare sagt, springer längs väggarna så går det betydligt smidigare både för honom och mig. Snabbt går det. Och idag gick det så snabbt att Tage plötsligt glömde att han ju brukar hålla en hand mot väggen. Plötsligt tog han två steg helt i det fria.
<!-- no comments on this post -->