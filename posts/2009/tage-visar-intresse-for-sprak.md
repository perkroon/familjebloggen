---
title: Tage visar intresse för språk
date: 2009-04-02
tags: 
  - böcker
  - högläsning
  - språk	
author: Pelle
layout: layouts/post.njk
originalUrl: https://nejtupp.blogspot.com/2009/04/tage-visar-intresse-for-sprak.html
---

Det finns tecken som tyder på att Tage är inne i en språkutvecklingsfas just nu. Allt som oftast går han och hämtar en bok och kommer sedan till mig och vill att jag ska läsa högt för honom. En av favoriterna är "Vem är arg?" av Stina Wirsén, en annan är "Max nalle" av Barbro Lindgren. Men idag plockade han fram helt andra böcker.<br>

<figure>
	<img src="../../../../img/_MG_1815_1024pix.jpg">
	<figcaption>Kan den här boken hjälpa mig?</figcaption>
</figure>Den första boken är liten och gul och har titeln "Langenscheidts Universal-Wörterbuch: Schwedisch" – en tysk-svensk ordbok alltså. Jag tvivlar på att det hjälper Tage så mycket just nu, man måste ju kunna tyska först i så fall... Den andra boken han hittade kanske är bättre? Dess titel är "Praktisk lingvistik. Svårigheter med svenskt uttal: inventering och prioritering" och den kommer från Lunds universitet. Vi får se om han kan lära sig allt om klusiler och nasaler och allt annat fonetiken omfattar. Högläsningen blir iallafall utmanande.
