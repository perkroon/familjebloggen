---
title: Födelsedagsresa till Malta
date: 2013-06-19
tags: 	
author: Pelle
layout: layouts/post.njk
originalUrl: https://nejtupp.blogspot.com/2013/07/fodelsedagsresa-till-malta.html
---

Faster Jenny och farmor fyllde jämnt i maj (40 respektive 65 år), och bjöd med oss till Malta. Vi tog tacksamt emot och satte oss på flygplanet söderut. Tage gillade inte riktigt att få ont i öronen vid landningen, men annars gick resan bra. Vi mellanlandade i Düsseldorf och passade på att fira faster Jenny på flygplatsen – det var på hennes födelsedag som avfärden gick.<br><br>

<figure>
	<img src="../../../../img/Fo%CC%88delsedagsresa+till+Malta-PERK4075.jpg">
	<figcaption>Åke får äntligen överlämna en present till faster Jenny, något han längtat efter hela dagen.</figcaption>
</figure>På Malta bodde vi i en stor lägenhet nära Spinola bay, i Valletta. Där åt vi gemensam frukost på morgonen, till vilken faster Jenny fixat dagsfärskt bröd, ibland i sällskap av någon av våra grabbar. Sedan gjorde vi oftast någon gemensam aktivitet, delade sedan på oss och återförenades igen senare. Middag åt vi någon gång hemma, men allt som oftast ute på någon restaurang.<br><div style="text-align: center;">

<figure>
	<img src="../../../../img/Fo%CC%88delsedagsresa+till+Malta-PERK4525.jpg">
	<figcaption>Det är roligt att göra saker tillsammans. Tage ville gärna dricka té när han sett att farfar gjorde det.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK4134.jpg">
	<figcaption>Längs den vackra strandpromenaden hittade vi den här roliga marmorkulan man kunde rotera.</figcaption>
</figure>Inne i det egentliga Valletta, den gamla stan, så fanns ett torg som Tage och Åke nog kommer att minnas som Vallettas och hela Maltas absoluta höjdpunkt. Bland plattorna på torget var ett antal fontäner utspridda över en yta om kanske åtta gånger fyrtio meter. Vattnet sprutade i ett regelbundet mönster, ibland högt, ibland lågt eller inte alls. En gång i timmen spelades dessutom klassisk musik och vattnet sprutade i takt till musiken. Här bytte Åke och Tage om till badkläder och kunde springa och leka i timmar. Särskilt Tage var helt fascinerad av fontänen. Åke kunde ägna sig åt annat på torget, som att leka med bänkarna, jaga eller mata duvorna osv.
<br><br>

<div class="separator" style="clear: both; text-align: center;"><img src="../../../../img/Fo%CC%88delsedagsresa+till+Malta-PERK4776.jpg">
</figure>

<br>

<figure>
	<img src="../../../../img/Fo%CC%88delsedagsresa+till+Malta-PERK4254.jpg">
	<figcaption>Tage tar en kort paus vid fontänen i Valletta.</figcaption>
</figure><div class="separator" style="clear: both; text-align: center;"><img src="../../../../img/Fo%CC%88delsedagsresa+till+Malta-PERK4290.jpg"></div>

<figure>
	<img src="../../../../img/Fo%CC%88delsedagsresa+till+Malta-PERK4291.jpg">
	<figcaption>De här två bilderna hänger ihop. Åke är inte blyg vid busshållplatser utan tränger sig gärna ner mellan<br>främlingar på bänken. Här satt han snällt och poserade för ett foto, ända tills precis när jag tog bilden<br>då han plötsligt stack ut tungan. Detta såg hon som satt bredvid och brast ut i gapskratt...</figcaption>
</figure><div class="separator" style="clear: both; text-align: center;"><img src="../../../../img/Fo%CC%88delsedagsresa+till+Malta-PERK4391.jpg">
</figure>

På lördagen blev vi bjudna på middag på restaurang för att fira faster Jennys födelsedag. Först samlades vi hemma i lägenheten och åt lite plockmat. Sedan gick vi till en restaurang nere vid bukten och åt maltesisk mat: roliga pizzor med hål i mitten och andra lokala rätter. Det blev sent för Tage och Åke, men de klarade det med bravur.

<figure>
	<img src="../../../../img/Fo%CC%88delsedagsresa+till+Malta-PERK4416.jpg">
	<figcaption>Här är hela resesällskapet samlat utanför vår lägenhet. <br>Det var också enda gången som Pappan använde kamerastativet vi släpat med oss.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK4498.jpg">
	<figcaption>På väg hem från restaurangen på kvällen, med månen över Spinola Bay.</figcaption>
</figure>Vi tyckte mycket om strandpromenaden i Malta. Det var stad och strand samtidigt och där fanns restauranger, kaféer, badplatser och lekplatser. Vissa lekplatser badade i sol, men en dag hittade vi en som var riktigt bra och som hade lite skugga också. Tage klättrade högt på klätterställningarna och Åke ville gunga.
<br><br>



<figure>
	<img src="../../../../img/Fo%CC%88delsedagsresa+till+Malta-PERK4586.jpg">
	<figcaption>Knappt hann vi komma till lekplatsen förrän Tage hade klättrat längst upp.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK4614.jpg">
	<figcaption>Åke gillade att gunga.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK4620.jpg">
	<figcaption>Lovisa vid gungorna.</figcaption>
</figure>En bit längre bort längs strandpromenaden fanns en liten avskärmning mot vågorna och innanför den var det som ett slags naturlig pool. Runt omkring var det kala, släta klippor: helt perfekt för oss att vara på! Vi körde hela vägen ner med vagnen och badade i poolen. I poolen hittade vi snäckor som vi plockade upp och lade på klipporna, men snart märkte vi att snäckorna började vandra iväg – det visade sig att i varje snäcka bodde en liten eremitkräfta! Tage och Åke ordnade snart en liten förskola för en grupp eremitkräftor.<br><br>

<figure>
	<img src="../../../../img/Fo%CC%88delsedagsresa+till+Malta-PERK4661.jpg">
	<figcaption>Pappan och Tage vid kanten i poolen.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK4666.jpg">
	<figcaption>Åke håller ordning på eremitkräftorna.</figcaption>
</figure><br>

<figure>
	<img src="../../../../img/Fo%CC%88delsedagsresa+till+Malta-PERK4967.jpg">
	<figcaption>En av dagarna hade vi tänkt åka en liten båttur längs kajerna i Valetta, men det blåste rätt mycket den här dagen<br> och det var stora vågor (vilket inte syns på bilden). De avrådde från att åka med små barn, så vi avstod. Senare<br>på dagen ställde de in alla båtturerna. Vi var glada ändå. </figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK5037.jpg">
	<figcaption>Vi åkte till Valletta, eller mer specifikt, till fontänen i Valletta igen. <br>Vi hade kunnat vara där hela semestern är jag helt övertygad om...</figcaption>
</figure>Snart var dags för nästa födelsedag: farmors 65-årsdag! Vi tog bussen norrut från stan till en badort norrut där det skulle finnas bra badmöjligheter, fast vi är inte säkra på att vi hittade till precis det stället vi siktade på. Vi hittade i alla fall ett nytt ställe att utforska.<br><br>

<figure>
	<img src="../../../../img/Fo%CC%88delsedagsresa+till+Malta-PERK5063.jpg">
	<figcaption>När vi gick längs kajen hittade Åke plötsligt en blomma, som han plockade och ville ge till farmor.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK5106.jpg">
	<figcaption>Vi hittade ett litet badställe som lagom rymde oss sju. Vågorna slog in ganska kraftigt, men bröts i vitt skum som<br>åkte fram och tillbaka. Ingen trodde att Åke skulle våga gå ut dit, men det gjorde han, <br>och han verkade helt orädd.</figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK5143.jpg">
	<figcaption>Innan vi åkte tillbaka till Valletta åt vi lunch. Åke hade riktigt stor aptit <br>och farmor och farfar pratade länge efteråt om hur mycket Åke hade ätit den där lunchen... </figcaption>
</figure>

<figure>
	<img src="../../../../img/Fo%CC%88delsedagsresa+till+Malta-PERK5202.jpg">
	<figcaption>På kvällen gick vi ut och åt födelsedagsmiddag med farmor, men innan dess så delade vi ut lite presenter <br>hemma i lägenheten. Här har Åke – äntligen! – fått överlämna vår present.</figcaption>
</figure>
