---
title: Kvällen före dopparedan
date: 2013-12-28
tags: 	
author: Pelle
layout: layouts/post.njk
originalUrl: https://nejtupp.blogspot.com/2014/01/kvallen-fore-dopparedan.html
---



<figure>
	<img src="../../../../img/Allma%CC%88n+jul+i+Ebbehill-PERK2984.jpg" height="426">
	<figcaption>- Vad gör du, Tage?</figcaption>
</figure>Vi bodde som vanligt i lillstugan Ebbelill. När barnen skulle gå och lägga sig kvällen före julafton så sa vi att de skulle hänga upp varsin strumpa vid sina sängar, för jultomten brukar komma förbi på natten och lämna ett litet paket i förväg, och då brukar han lägga det i en strumpa. Det ville de gärna göra. Tage tänkte att då måste han ju skriva en önskelista till tomten så att tomten vet vad han önskar sig. Han fick tag i ett papper och en penna och började skriva. Åke tittade nyfiket på. Tage hängde upp sin strumpa på golvlampan bredvid sängen och önskelistan satte han på lampskärmen. Åke ville förstås också sätta upp en önskelista. Han sa vad han önskade sig och jag hjälpte honom att skriva.</div>

<figure>
	<img src="../../../../img/Allma%CC%88n+jul+i+Ebbehill-PERK2988.jpg" height="640">
	<figcaption>Tages önskelista: "Hero factory-gubbe & Lego"</figcaption>
</figure>

<figure>
	<img src="../../../../img/Allma%CC%88n+jul+i+Ebbehill-PERK2991.jpg" height="640">
	<figcaption>Åkes önskelista: "en 66:an, en 515 till Sundbyberg, en till 4:a, Hero factory-gubbe (som Tage), och inget mer"</figcaption>
</figure><div class="separator" style="clear: both; text-align: center;"><img src="../../../../img/Allma%CC%88n+jul+i+Ebbehill-PERK2995.jpg" height="426"></div><br>Inne i stora huset (eller Hebbehill som Åke brukar kalla det) pågick full aktivitet med julklappsinslagning och rimstuga in till sena timmen. I år hade vi gjort en lottning bland de vuxna så att alla vuxna bara fick två vuxna personer att ge julklappar till. Vi trodde att detta skulle minska avsevärt på paketmängden, men på något outgrundligt sätt var pakethögen under granen nästan lika enorm som vanligt ändå. <br><br>

<figure>
	<img src="../../../../img/Allma%CC%88n+jul+i+Ebbehill-PERK2996.jpg" height="426">
	<figcaption>Johanna, Jacob, Linnea och Mormor funderar på rim till Josefines julklapp.</figcaption>
</figure><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td><img src="../../../../img/Allma%CC%88n+jul+i+Ebbehill-PERK2997.jpg" height="426"></td></tr><tr><td class="tr-caption" style="font-size: 13px;"><i>Morfar och Filip satt i rummet bredvid och myste framför julgranen och en fotbollsmatch på tv-n.</figcaption>
</figure>Barnen sov lugnt i lillstugan och vi hörde deras snusningar genom baby-watchern. Julelugnet sänkte sig över husen. Snön låg inte vit på taken. Men snart var endast tomten vaken.
