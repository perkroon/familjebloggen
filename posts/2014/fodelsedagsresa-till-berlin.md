---
title: Födelsedagsresa till Berlin
date: 2014-10-07
tags: 	
author: Pelle
layout: layouts/post.njk
originalUrl: https://nejtupp.blogspot.com/2014/10/fodelsedagsresa-till-berlin.html
---

Nu var det dags för familjen att åka till Berlin! Det var ett tag sedan vi var utomlands, och Åke var ganska peppad på att resa. När vi hämtade honom på förskolan berättade personalen att han pratat om att åka flygbuss till Berlin. Fast så blev det ju inte: vi tog bussen till Arlanda bara! Men redan ombord på bussen stod det klart att Åke var nervös. Han tyckte även bussen var lite läskig, när man satt så högt upp som man gjorde. Både han och Tage somnade på vägen ut, men vaknade utan problem vid terminalen.<br>Ombord på flygplanet, när vi hittat våra platser, blir Åke ordentligt rädd. Han klamrar sig fast i Lovisas arm och säger att det är läskigt, att det kommer att vara som på berg-och-dal-banan på Liseberg och Gröna Lund... Vi försöker lugna honom och förklarar att flygplanet inte alls svänger och kränger på samma sätt, och när vi väl kommit upp i luften så släpper rädslan och han kopplar av igen. Landningen var inte alls lika nervös.<br>

<figure>
	<img src="../../../../img/Berlin-PERK5126.jpg">
	<figcaption>Åke har glömt hur det är att flyga, och tänker på <br>de läskiga berg-och-dal-banorna han åkte i somras...</figcaption>
</figure>Vi kom fram sent på onsdagskvällen och tog en taxi direkt till lägenheten vi hyrde i Prenzlauer Berg. Barnen var så klart trötta, men snälla och nyfikna. Nästa morgon kunde vi börja utforska Berlin. En oväntad sak som hände var att Åke visade sig vara rädd även för Berlins tunnelbana. Vår närmaste station var placerad ovanför gatunivån och när vi stod där och väntade på tunnelbanan sade Åke plötsligt att han inte ville åka med. Han tyckte den verkade köra så fort och att den var lite läskig. Här var det enklare att se likheten med berg-och-dal-banorna från i somras... Åke lät sig dock övertalas och följde med, och efter 50 meter i tåget var rädslan som bortblåst.<br><br>

<figure>
	<img src="../../../../img/Berlin-PERK5172.jpg">
	<figcaption>Vart ska vi åka?</i> </figcaption>
</figure>

<br>Vi hamnade nere i Mitte och hoppade där på buss nr 100 som kör längs många sevärdheter i Berlin. Det var kul att sitta på övervåningen på dubbeldäckaren och se staden ur det perspektivet. Sedan letade vi oss tillbaka till Potzdamer Platz, och till Lego Discovery Center som finns där.<br><div><br>

<figure>
	<img src="../../../../img/Berlin-PERK5188.jpg">
	<figcaption>På gatan vid Potzdamer Platz, utanför Lego Discovery Center.</figcaption>
</figure>

<figure>
	<img src="../../../../img/Berlin-PERK5193.jpg">
	<figcaption>Miniatyrvärldarna de byggt upp gav oss en bra överblick över Berlins sevärdheter. På bilden syns Brandenburger Tor,<br>och den gamla Berlinmuren framför den. Muren rasade och alla jublade!</figcaption>
</figure>

<figure>
	<img src="../../../../img/Berlin-PERK5210.jpg">
	<figcaption>Vi fick även se en Lego-film, i 4D. Vad var det som var 4D? <br>Jo, det skvätte vatten på mig några gånger under filmen...</figcaption>
</figure>

<figure>
	<img src="../../../../img/Berlin-PERK5222.jpg">
	<figcaption>Tage blev uppäten av ett Lego-lejon.</figcaption>
</figure>

<figure>
	<img src="../../../../img/Berlin-PERK5245.jpg">
	<figcaption>Här ser vi Åke som tar sig igenom ett mörkt rum fyllt med laserstrålar. Klarar han att ta sig igenom hela rummet<br>och trycka på knappen på väggen utan att bryta någon stråle?</i> </figcaption>
</figure>



<figure>
	<img src="../../../../img/Berlin-PERK5249.jpg">
	<figcaption>Tage försöker detsamma. Hur lång tid man behövde på sig registrerades på en skärm.</figcaption>
</figure>Vi spenderade några timmar bland Legobitarna, och konstaterade att det var ungefär som ett vanligt lekland, fast med några lite mer spännande saker och mycket mer Lego. Efteråt promenerade vi mot Brandenburger Tor – trots att vi redan sett det som Lego-miniatyr. På väg dit gick vi förbi minnesmärket för Förintelsen: 4711 rektangulära stenblock resta på en yta stor som en fotbollsplan. Mäktigt. Vi vandrade omkring en stund bland stenarna och villade bort oss ibland också. <br><br>

<figure>
	<img src="../../../../img/Berlin-PERK5272.jpg">
</figure>



<figure>
	<img src="../../../../img/Berlin-PERK5289.jpg">
</figure>



<figure>
	<img src="../../../../img/Berlin-PERK5345.jpg">
</figure>



<figure>
	<img src="../../../../img/Berlin-PERK5352.jpg">
</figure>

Nästa dag åkte vi direkt till Naturkundemuseum. Direkt? Nja, jag visade familjen ombord på en buss som reste åt fel håll, så vi hamnade långt ut i östra Berlin innan vi upptäckte att vi åkt åt fel håll. Där hann vi bara dricka en kopp kaffe och titta på de enorma och dystra stora husen innan vi tog bussen åt andra hållet igen. På så sätt fick vi se riktiga gamla Östberlin också.<br><br><br>

<figure>
	<img src="../../../../img/Berlin-PERK5379.jpg">
	<figcaption>I tunnelbanan, på väg till bussen som ledde oss fel.</figcaption>
</figure>

<figure>
	<img src="../../../../img/Berlin-PERK5387.jpg">
	<figcaption>Framme vid det Naturhistoriska museet. Utsidan av museet var slitet, men det var finare inuti.</figcaption>
</figure>

<figure>
	<img src="../../../../img/Berlin-PERK5389.jpg">
	<figcaption>En av höjdpunkterna på museet var den här stora dinosaurien, <br>som skymtar bakom pojkarna i bilden.</figcaption>
</figure>

<figure>
	<img src="../../../../img/Berlin-PERK5394.jpg">
	<figcaption>Detta är världens största kompletta ihopsatta dinosaurieskelett! Halsen och huvudet fick inte plats på bilden... Vid några platser i den stora salen hade de installerat "digital kikare". Tittade man i de kunde man se hur skeletten byggdes på med inre organ, sedan hud, sedan började de röra på sig och museets väggar förvandlades till den miljö där de levde. Imponerande! </figcaption>
</figure>Vi hade lärt oss av första dagen att inte planera in alltför mycket på en dag, utan ha några få saker inplanerade med mycket luft emellan. Egentligen hade vi tänkt börja dagen med att åka upp i TV-tornet, men det var så disigt, så vi valde att vänta med det. På eftermiddagen var det bara gråmulet, så vi chansade på att man skulle se bättre nu.<br><br>

<figure>
	<img src="../../../../img/Berlin-PERK5455.jpg">
	<figcaption>Berlins coola gula tåg.</figcaption>
</figure>

<figure>
	<img src="../../../../img/Berlin-PERK5462.jpg">
	<figcaption>Vid Alexanderplatz.</figcaption>
</figure>

<br>

<figure>
	<img src="../../../../img/Berlin-PERK5473.jpg">
	<figcaption>Samtidigt som Lovisa var inne och köpte fler kalsonger till pojkarna (vi hann inte tvätta innan resan), <br>så hängde vi ute på torget. Åke och Tage var ganska fysiska med varandra under resan, <br>de drog och slet i varandra, men bara vänskapligt.</figcaption>
</figure>

<figure>
	<img border="0" src="../../../../img/Berlin-PERK5495.jpg" height="640" style="margin-left: auto; margin-right: auto;">
	<figcaption>Nedanför TV-tornet fanns också en lekplats där vi hängde en stund.</figcaption>
</figure>

<figure>
	<img src="../../../../img/Berlin-PERK5501.jpg">
	<figcaption>Väl uppe i tornet stod vi och tittade ner på staden under oss.</figcaption>
</figure>

<figure>
	<img src="../../../../img/Berlin-PERK5504.jpg">
	<figcaption>Ser ni något där nere?</figcaption>
</figure>Tage var lite besviken på TV-tornet eftersom vi inte åkte ända upp. Efter bollen på mitten fortsatte ju tornet högt, högt upp, men det är bara en antenn. Han ville också att vi skulle gå upp den sista trappan till restaurangen där uppe, men där krävdes det att man hade en bordsreservation och det var inte något bra tillfälle för oss att äta.<br><br>

<figure>
	<img src="../../../../img/Berlin-PERK5521.jpg">
	<figcaption>Dagens middag intog vi istället på Shiso Burger, efter ett tips från en av Tages kompisars föräldrar. <br>Vi åt vegetariska hamburgare, pommes frites av vanliga potatisar och av sötpotatis, edamamebönor, <br>potatisskruvar och annat gott. Åke och Tage uppskattade också akvariet på toaletten.</figcaption>
</figure><br>

<figure>
	<img src="../../../../img/Berlin-PERK5546.jpg">
	<figcaption>Spex på vägen hem på kvällen...</figcaption>
</figure>

<figure>
	<img src="../../../../img/Berlin-PERK5548.jpg">
	<figcaption>... och mer spexande.</figcaption>
</figure>

<figure>
	<img src="../../../../img/Berlin-PERK5560.jpg">
	<figcaption>När vi blev för trötta för att gå satte vi oss att vänta på spårvagnen som tog oss hela vägen hem.</figcaption>
</figure>Vi hyrde alltså en liten lägenhet istället för att bo på hotell. Det var svårt att hitta hotellrum, vilket kan förklaras av att det var Berlin Marathon samma helg, med 50 000 deltagare. I princip bestod lägenheten av ett litet kök, en toalett och ett större rum, möblerat med tre rejäla sängar. Vi hade alltså gott om plats och kunde äta frukost i lägenheten, vilket var skönt. Den bästa livsmedelsbutiken i hela området låg precis nedanför oss på gatan, och bredvid den sålde de nybakat bröd varje morgon.<br><br>

<figure>
	<img src="../../../../img/Berlin-PERK5623.jpg">
	<figcaption>Frukost på tyska.</figcaption>
</figure>

<figure>
	<img src="../../../../img/Berlin-PERK5628.jpg">
	<figcaption>Bröd, smör, ost, tomat, juice och yoghurt: allt vad man behöver till frukost!</figcaption>
</figure>

<figure>
	<img src="../../../../img/Berlin-PERK5631.jpg">
	<figcaption>De har stora innergårdar i Berlin: så här såg det ut från vår balkong. <br>Vi kunde titta ner mot Prater, som är Berlins äldsta Biergarten.</figcaption>
</figure>Den sista hela dagen i Berlin var lördagen, då vi tog det riktigt lugnt. Vi gick till närbelägna Mauerpark, där man kunde se några av de få resterna av Berlinmuren. Där fanns också en del lekparker som vi provade oss igenom under dagen. Vi hittade ett trevligt kafé och åt lunch där.<br><br>

<figure>
	<img src="../../../../img/Berlin-PERK5646.jpg">
	<figcaption>Väster om gamla Berlinmuren.</figcaption>
</figure>

<figure>
	<img src="../../../../img/Berlin-PERK5660.jpg">
	<figcaption>Det var riktigt långa kedjor till gungan och blev rätt hög fart om man ville...</figcaption>
</figure>

<figure>
	<img src="../../../../img/Berlin-PERK5676.jpg">
	<figcaption>Detta är visserligen i Mauerpark, men det är inte Berlinmuren som Tage klättrar på, <br>utan en helt vanlig mur. Han vill alltid klättra, på allt.</figcaption>
</figure>

<figure>
	<img src="../../../../img/Berlin-PERK5693.jpg">
	<figcaption>Inne på Café Niesen, vid Mauerpark.</figcaption>
</figure>

<figure>
	<img src="../../../../img/Berlin-PERK5699.jpg">
	<figcaption>Tage visar hur man kan röra sig på ett ben, genom att bara röra på foten. <br>Vips, så återuppfann han twisten!</figcaption>
</figure>

<figure>
	<img src="../../../../img/Berlin-PERK5715.jpg">
	<figcaption>Varje dag under resan hade Tage på sig det här halsbandet. Han fick det av Frida på skolan precis innan han reste.</figcaption>
</figure>Efter Mauerpark rörde vi oss långsamt i riktning mot Kollwitzplatz, i hjärtat av Prenzlauer Berg. Vi hade inget egentligt mål, ville bara titta lite i närområdet. Det var ett väldigt grönt och fint område, med många spännande kaféer, restauranger och butiker. <br><br>

<figure>
	<img src="../../../../img/Berlin-PERK5744.jpg">
	<figcaption>Åke och Tage hittade ett (konstgjort) träd som fungerade <br>som ett offentligt gratisbibliotek. Åke började genast läsa en tjock tegelsten.</figcaption>
</figure>

<figure>
	<img src="../../../../img/Berlin-PERK5761.jpg">
	<figcaption>Vi hittade också väldigt fina tårtor i ett skyltfönster. De såg väldigt goda ut...</i> </figcaption>
</figure>



<figure>
	<img src="../../../../img/Berlin-PERK5771.jpg">
	<figcaption>Nere vid själva torget fanns det stora lekparker. Där engagerade Tage och Åke sig i det viktiga <br>jobbet att spräcka alla såpbubblor som den här mannen släppte lösa.</figcaption>
</figure>

<figure>
	<img src="../../../../img/Berlin-PERK5776.jpg">
	<figcaption>Tage klättrade i träd. Han gör väldigt ofta miner, som den här, när jag fotograferar honom för närvarande.</figcaption>
</figure>

<figure>
	<img src="../../../../img/Berlin-PERK5811.jpg">
	<figcaption>Utanför den gigantiska affären med enbart ekologiska varor stod en spännande ko som barnen hälsade på.</figcaption>
</figure>

<figure>
	<img src="../../../../img/Berlin-PERK5843.jpg">
	<figcaption>Här är på trappan ner från vår tunnelbanestation.</figcaption>
</figure>Den sista dagen räknade vi inte med att hinna med så mycket, men det var ju Berlin Marathon och det ville vi se. Så vi tog tunnelbanan söderut och steg av lite på måfå och hittade en bra plats att titta på löparna. Just där vi stod fanns ett peppigt gäng som spanade efter sina kompisar i löpargänget "Run Pack". När någon av dem dök upp sprang de fram och löpte bredvid en stund och drog sedan av ett konfettiregn för att få dem på gott humör.<br><br>

<figure>
	<img src="../../../../img/Berlin-PERK5883.jpg">
	<figcaption>– Nur fünf kilometer noch!</figcaption>
</figure>

<figure>
	<img src="../../../../img/Berlin-PERK5905.jpg">
	<figcaption>Åke tröttnade fortast på att titta på löpare.</i> </figcaption>
</figure>



<figure>
	<img src="../../../../img/Berlin-PERK5910.jpg">
	<figcaption>Han hittade istället en polisbil, och den här polisen som tog igen sig lite.</figcaption>
</figure>

<figure>
	<img src="../../../../img/Berlin-PERK5943.jpg">
	<figcaption>Tage var mer intresserad av tävlingen.</figcaption>
</figure>

<figure>
	<img src="../../../../img/Berlin-PERK5965.jpg">
	<figcaption>En gång in mot en innergård i Prenzlauer Berg. Inne i gårdshuset det står OST på stod en dam <br>i fönstret och tittade fascinerat på Åke och Tage när de lekte i gången.</figcaption>
</figure>

<figure>
	<img src="../../../../img/Berlin-PERK5969.jpg">
	<figcaption>Det var 78 trappsteg upp till vår lägenhet.</figcaption>
</figure>

<figure>
	<img src="../../../../img/Berlin-PERK5978.jpg">
	<figcaption>Åke och Tage räknade trappstegen varje gång. En gång störde Tage <br>Åke på den sista trappan så mycket att han kom av sig i räkningen. <br>Åke blev arg på Tage och sprang ner för trapporna. <br>Jag trodde han blev sur och gick snart efter för att se till <br>att kan kom upp igen, men då mötte jag honom: han hade bara sprungit <br>ner till bottenvåningen för att börja räkna från början igen...</figcaption>
</figure>På eftermiddagen på söndagen tog vi en taxi tillbaka till flygplatsen och åkte hem igen. Åke var inte alls rädd längre, och eftersom vi mellanlandade i Köpenhamn fick vi lite extra flygträning. <br><br>

<figure>
	<img src="../../../../img/Berlin-PERK6008.jpg">
	<figcaption>Barnen var trötta på hemvägen, vilket alla kan se här när Tage äter en smörgås på Kastrup.</figcaption>
</figure>När vi kom hem till Hornstull hade klockan blivit tio och barnen hade sovit hela bussresan från Arlanda. Lovisa tog Tage på ryggen och jag bar Åke på axlarna och på något sätt fick vi visst med oss bagaget också. Vi var hemma igen, efter en riktigt kul utflykt till Berlin!</div>
