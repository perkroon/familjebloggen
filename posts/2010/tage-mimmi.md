---
title:		"Tage  Mimmi"
date:		2010-12-07 19:47:00
updated:	2010-12-08 12:46:50
tags: 	
originalUrl:	https://nejtupp.blogspot.com/2010/12/tage-mimmi.html
---

<img src="../../../../img/frida-o-tage.jpg"><br>Tage och "Mimmi" fann varandra under den allra första veckan på förskolan när de började förra hösten och sedan dess har de varit ett oskiljaktigt par. Nästan varenda dag när jag har hämtat Tage på förskolan så har förskolepersonalen berättat om hur tätt sammansvetsade de två är och hur roligt de har det tillsammans. När Pelle och jag har lämnat Tage på mornarna så har vi också kunnat se hur glada de blir av att se varandra. Mimmi brukar alltid komma före oss och så fort vi öppnar grinden till Högalidsparken där lämningen sker, så hör vi Mimmi glatt ropa: Nu kommer Taaaage! Förra vintern hade de till och med en egen hälsningsprocedur där de föll ner på knäna mot varandra i snön när de fick se varandra varje morgon. Smeknamnet Mimmi har Tage själv kommit på och numera är det fler än han som kallar henne så.<br><br>Under den här hösten när de båda har blivit två och ett halvt år så har vi tyckt att de är stora nog att leka hemma hos varandra och vi har försökt att få till en sammankomst mellan familjerna någon helg, men det har varit svårt att få till för helgerna har varit så fullbokade. Till slut tog vi det en vanlig tisdagskväll för att det äntligen skulle bli av. Så en tisdag för två veckor sedan kom Mimmi med sin mamma och pappa och sex-åriga storebror och lekte och åt kvällsmat hos oss. Det var jättekul.<br><br><div style="text-align: center;"><img src="../../../../img/Frida%2Bmed%2Bfamilj-_MG_6023.jpg"><span style="font-size:85%;"><span style="font-style: italic;">Mimmi, Tage och Mimmis storebror har kul i sovrummet.</span><br></span></div><br><br>Idag tog vi det ett steg längre och Mimmi följde med oss hem när jag hämtade Tage klockan tre. De var båda väldigt exalterade över detta och berättade om och om igen för alla i förskoletamburen att Mimmi skulle följa med Tage hem. Jag hade med mig en pulka som jag drog hem dem i och de gapskrattade oavbrutet hela vägen. Sen lekte de här hemma med allt man kan tänkas leka med och åt potatismos och sojakorv och ketchup och hade jätteroligt ända tills Mimmis mamma kom och hämtade Mimmi vid sextiden. Det var roligt och det gör vi gärna om.<br><br><img src="../../../../img/Frida%2Bbes%25C3%25B6ker-_MG_6218.jpg">
<!-- no comments on this post -->