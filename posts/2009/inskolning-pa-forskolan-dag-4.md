---
title: Inskolning på förskolan, dag 4
date: 2009-08-20
tags: 
  - förskola
  - inskolning	
author: Pelle
layout: layouts/post.njk
originalUrl: https://nejtupp.blogspot.com/2009/08/inskolning-pa-forskolan-dag-4.html
---

Det är den fjärde dagen som Tage och jag går till förskolan och jag tänker på vägen dit att det börjar kännas som vardag. Det brukar sägas att det tar tre månader att ändra en vana, så vi har väl en bit kvar antar jag.
<br><br>

När jag kommer dit lämnar jag Tage direkt. De är på väg till en lekpark och Tage får sitta i en dubbelvagn bredvid kompisen Simon. I förvirringen som uppstår när andra lämnar barn (varav en del gråter) och att olika saker ska lämnas inne på förskolan, glömmer jag att ta ett tydligt farväl av Tage. Men när jag ser honom rulla iväg i vagnen förstår jag också att han är på gott humör, så det gjorde nog inte så mycket.
<br><br>

Kvart över elva återkommer jag till förskolan och sitter en stund i hallen och väntar innan Tage kommer ut. Det har gått bra idag också, de kallar honom för "en solstråle" och jag blir stolt och glad. Sedan hör jag ordet jag gått och väntat på:
<br><br>

 – Det gick jättebra idag, han har lekt med Simon igen och gjorde precis samma saker på lekplatsen. Men...
 <br><br>
 
 Det där lilla ordet "men"! Vad ska komma nu? Är det något som inte gått bra? Blev han ledsen? Jag skärper hörseln och lyssnar på fortsättningen.
 <br><br>
 
 – Men han åt ingenting.
 <br><br>
 
 OK. Inte så farligt. Barnen kom tydligen in efter lekparken, fick nya blöjor och skulle sedan äta lunch. Tage skakade på huvudet, sköt ifrån sig sked och tallrik och sade ett tydligt och bestämt nej. Han sköt till och med in stolen ordentligt till bordet som för att visa att här tänkte han inte sitta mer. Resten av måltiden fick han sitta i personalens knä.
 <br><br>
 
 Imorgon fortsätter inskolningen. Då ska han lämnas, leka på lekplatsen, komma in igen, äta lunch och sedan sova tillsammans med de övriga. Det blir spännande att se hur det går!

<div class="comments">
	<div class="comments-header"><h2>4 Comments</h2></div>
	<div class="comments-body">
			<div class="comment" id="comment-5077993418581646125">
				<p class="comment-header">
					<date datetime="2009-08-20T17:02:52.810+02:00">2009-08-20 17:02:52</date> 
					<a href="https://www.blogger.com/profile/01053182570637311119" rel="nofollow">Mikaela</a>:
				</p>
				<div class="comment-content"><p>Spännande med olika inskolningsmetoder. Erik hade vikt 2 veckor till inskolning, för trots att det var 3-dagars-inskolning så skulle man tydligen räkna med 2 veckor ändå. Efter 3 dagar gick Fabian själv på dagis 8:30-16 och puttade tom bort Erik på morgonen om hejdå-kramen tog för lång tid. Snacka om att Erik hade det lugnt!</p></div>
				<div class="comment-footer"></div>
			</div>
			<div class="comment" id="comment-324104555509109169">
				<p class="comment-header">
					<date datetime="2009-08-20T18:42:19.515+02:00">2009-08-20 18:42:19</date> 
					<a href="https://www.blogger.com/profile/02900993942775660627" rel="nofollow">Pappan</a>:
				</p>
				<div class="comment-content"><p>Intressant. Då bodde väl ni fortfarande här i Hornstull, eller? Vilket dagis, förlåt, vilken förskola gick han på?</p></div>
				<div class="comment-footer"></div>
			</div>
			<div class="comment" id="comment-2145799506949673805">
				<p class="comment-header">
					<date datetime="2009-08-20T21:03:09.615+02:00">2009-08-20 21:03:09</date> 
					<a href="https://www.blogger.com/profile/01053182570637311119" rel="nofollow">Mikaela</a>:
				</p>
				<div class="comment-content"><p>Nä vi hade flyttat hit, han skolades in i augusti på ett dagis här i aspudden. Dagiset heter Sjöberget. Tredagarsinskolning är nåt modernt påfund som verkar fungera väldigt bra, lite som att dra bort plåstret i ett ryck kanske?</p></div>
				<div class="comment-footer"></div>
			</div>
			<div class="comment" id="comment-4633524858866940772">
				<p class="comment-header">
					<date datetime="2009-08-20T21:04:22.782+02:00">2009-08-20 21:04:22</date> 
					<a href="https://www.blogger.com/profile/01053182570637311119" rel="nofollow">Mikaela</a>:
				</p>
				<div class="comment-content"><p>Supergrattis förresten till Tages blivande syskon! Hoppas illamåendet går över snart. Första tiden är lite tung - minns att jag hade svårt att hålla mig vaken första tiden på Hotsip...</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>