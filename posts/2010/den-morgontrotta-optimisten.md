---
title:		"Den morgontrötta optimisten"
date:		2010-10-22 15:12:00
updated:	2010-10-22 16:11:36
tags: 	
originalUrl:	https://nejtupp.blogspot.com/2010/10/den-morgontrotta-optimisten.html
---

Detta är en liten anekdot från i tisdags. Jag var, som nästan alla andra dagar, den som vaknade först i familjen och steg upp och duschade. Precis som vanligt gjorde jag sedan i ordning frukost, och som de allra flesta dagar så vaknade Tage när jag gjorde detta. Han kliver upp ur sin säng och stapplar ut i köket där jag håller på och donar. Lampan är tänd och Tage kisar med ögonen. I munnen har han nappen och i handen håller han ännu Elefanten (snuttefilten). Han gnuggar filten mellan fingrarna, vilket är ett tecken på att han är trött. Men han har vaknat, och nu klättrar han upp i sin stol vid frukostbordet. Jag sitter mitt emot honom och äter müsli med yoghurt. Då säger Tage med tydlig stämma:<br>– Vilken härlig dag, pappa.<br><br>Och det har han ju rätt i, det är en härlig dag. Med en sådan start på dagen kan det ju inte gå fel!
<!-- no comments on this post -->