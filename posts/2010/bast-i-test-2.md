---
title: Bäst i test 2
date: 2010-05-31
tags: 	
author: Pelle
layout: layouts/post.njk
originalUrl: https://nejtupp.blogspot.com/2010/05/bast-i-test-2.html
---

<img src="../../../../img/%C3%A5kes+kurva+nr+1.jpg"><br>I onsdags när Åke fyllde 11 veckor var han på sitt första läkarbesök på BVC. Jag såg inte fram emot besöket eftersom doktorn där har varit så burdus och hafsig när jag har varit där på <a href="http://barnfamiljen.blogspot.com/2008/05/bst-i-test.html">läkarbesöken med Tage</a>. Men den här gången var det en ny BVC-doktor, en helt fantastisk kvinna som var precis så där mysig med bebisar som Åkes mormor (som också är BVC-doktor) är. Åke tyckte det var intressant och roligt att bli lyssnad och klämd på och han log och skrattade och visade sig vara bäst i test, precis som storebror var för två år sedan. Åke liknar även <a href="http://barnfamiljen.blogspot.com/2008/04/tung-fr-tiden.html">storebror</a> när det gäller den snabba tillväxten och de gosiga kinderna. 7 kilo väger han nu, men om man jämför deras kurvor så är han ändå inte riktigt lika tung för tiden som Tage var vid samma ålder.<br><br>Åke är nu mer pigg och lekfull och sover inte lika mycket på dagarna längre. Han jollrar mycket och skrattar högt när man leker piplekar. Han har börjat greppa och dra till sig saker för att suga på eller prassla med, han tycker det är kul men lite läskigt att flyga upp i luften och han har börjat rulla åt sidorna när han ligger på rygg.<br><br><div style="text-align: center;"><img src="../../../../img/Utflykt+till+Nyckelviken-_MG_9812.jpg"><span style="font-size:85%;"><span style="font-style: italic;">Lilla pösmunken tar sig en lur.</span><br></span></div>
<!-- no comments on this post -->