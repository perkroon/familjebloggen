---
title: Valborg på Långholmen
date: 2015-05-01
tags: 	
author: Pelle
layout: layouts/post.njk
originalUrl:	https://nejtupp.blogspot.com/2015/05/valborg-pa-langholmen.html
---

Det var nästan som att vi blev överraskade av att det var Valborg. Ofta tycker jag det är så, plötsligt är det Valborg och man undrar hur det gick till. Vi höll nästan på att missa det även i år, middagen drog ut på tiden och när vi väl var klara och tittade upp på klockan på väggen insåg vi att fackeltåget från torget i Hornstull skulle gå om 10 minuter. 10 minuter! Vi gjorde oss snabbt i ordning ("mer kläder än ni tror behövs!") och skyndade oss dit. Valborgsmässofirandet på Långholmen arrangerades av Högalids IF, där Tage tränade fotboll tidigare.

<figure>
	<img src="../../../../img/Valborgsma%CC%88ssoafton-PERK5089.jpg">
	<figcaption>I fackeltåget kände vi ganska många, alla har vi lärt känna genom förskolan. Det blåste rejält den här kvällen och det var lite knepigt att få fyr på facklorna.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5092.jpg">
	<figcaption>Åke var väldigt mån om att få hålla i facklan, och här gör han det en stund.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5127.jpg">
	<figcaption>Trumman längst fram gjorde att vi märktes när vi gick från Långholmsgatan, längs Verkstadsgatan och ner till Långholmen. Många öppnade sina fönster längs vägen för att se vad som stod på.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5132.jpg">
	<figcaption>– Vilka är bäst? – HÖGALID! Så ropade vi i kör ibland.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5143.jpg">
	<figcaption>De barn som hade facklor kvar (flera facklor brann upp längs vägen) samlades runt rishögen och väntade på klartecken att få tända på. Det dröjde dock innan allt var klart, och i slutändan var det vuxna som startade elden.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5145.jpg">
	<figcaption>Åke tittar förväntansfullt på rishögen...</figcaption>
</figure>

<figure>
	<img src="../../../../img/Valborgsma%CC%88ssoafton-PERK5152.jpg">
	<figcaption>... liksom många, många andra som kommit till Långholmen den här kvällen.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5160.jpg">
	<figcaption>Vi träffade även andra vänner. Här syns Tor, Clara och Emmy-Lo.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5199.jpg">
	<figcaption>Tänt var det här!</figcaption>
</figure>

<figure>
	<img src="../../../../img/Valborgsma%CC%88ssoafton-PERK5195.jpg">
	<figcaption>En riktigt, riktigt stor brasa blev det! Tage ser stor ut här, men det är Lovisa som bär honom i famnen för att han ska se bättre.</figcaption>
</figure>

<figure>
	<img src="../../../../img/Valborgsma%CC%88ssoafton-PERK5213.jpg">
	<figcaption>"Sköna maj välkommen till vår bygd igen"! Brasan var rejäl, stämningen fin och det kom massor med folk. Det enda som vi saknade lite var sång.</figcaption>
</figure>

När vi skulle gå hem råkade vi på ett halvt dussin av Tages klasskamrater med föräldrar. De sprang omkring och lekte en stund och klättrade i träd under tiden som vi vuxna hann prata lite. Tänk att vi känner så många här omkring nu! Det blev en sen kväll, men vi hade väldigt kul. Och kläderna luktade rök när vi kom hem, precis som de ska efter Valborg.
