---
title:		"Tages kurvtagning"
date:		2009-01-09 13:07:00
updated:	2009-01-09 15:17:34
tags: 
  - BVC
  - doktorn
  - kurva	
originalUrl:	https://nejtupp.blogspot.com/2009/01/tages-kurvtagning.html
---

Det var dags för tiomånaderskontroll på BVC och för första gången var det Pappan som fick följa med Tage dit. Först vägdes och mättes han, och det visade sig att han var 77,5 cm lång och att han vägde 11 kg. Han närmar sig normalkurvan och är nu faktiskt längre än han är tung jämfört med genomsnittet.<br><br><div style="text-align: center;"><img src="../../../../img/kurva.jpg"><span style="font-size:85%;"><span style="font-style: italic;">Klicka på bilden för att se den i full storlek.</span></span><br></div><br>Nästa steg var att träffa barnläkaren. Han hette Peter och hann knappt säga hej till Tage innan han satte sitt stetoskop mot hans bröst. Tage, som nästan aldrig blir rädd för någon, blev lite skrämd och ville helst undvika en undersökning av doktorn. Det kunde vi inte gå med på tyvärr, men undersökningen gick fort och det kändes som om Tage pustade ut när vi fick klä på oss och gå hem igen.
<!-- no comments on this post -->