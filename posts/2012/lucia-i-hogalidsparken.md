---
title:		"Lucia i Högalidsparken"
date:		2012-12-17 15:33:00
updated:	2012-12-17 15:33:48
tags: 	
originalUrl:	https://nejtupp.blogspot.com/2012/12/lucia-i-hogalidsparken.html
---

<div class="separator" style="clear: both; text-align: left;">Eftersom det kommit så mycket snö så flyttade förskolan luciafirandet från innergården till närliggande Högalidsparken – det gick helt enkelt inte att skotta bort all snö som behövdes för att vi skulle få plats. Men det blev riktigt fint att ha det i parken! De hade skottat bort två områden med snö: ett där vi anhöriga fick stå och vara publik och ett där barnen skulle stå. Sakta med säkert växte publiken, marshaller placerades ut och tändes och snart började vi spana efter de små.</div><div class="separator" style="clear: both; text-align: left;"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Lucia-5C5C0093.jpg" width="640"></td></tr><tr><td class="tr-caption" style="text-align: center;"><i>Två pepparkaksgubbar och en tärna.</i></td></tr></tbody></table></div><div class style="clear: both; text-align: left;">Klockan tre kom luciatåget upp för trappan och upp i parken! Det var en salig blandning av pepparkaksgubbar, lucior, tomtenissar, tärnor och någon enstaka stjärngosse. Både Tage och Åke var pepparkaksgubbar, precis som tidigare år.</div><div class style="clear: both; text-align: left;"><br></div><div class style="clear: both; text-align: left;">De samlades på den framskottade scenen och framförde ett antal sånger under ganska ordnade former. Vi hörde bland annat Sankta Lucia, Tre gubbar, Blinka lilla stjärna, We wish you a Merry Christmas, En sockerbagare och Tipp tapp. Vädret var perfekt för situationen: ungefär -10 grader och lätt snöfall. Alla i publiken (läs: Mamman) hade inte tillräckligt varma kläder, så det var precis lagom med ungefär tio minuters sång, sedan behövde vi röra på oss och gå in.</div><div class style="clear: both; text-align: left;"><br></div><div class style="clear: both; text-align: left;">Det var väldigt stämningsfullt och vackert! Vi ser redan fram emot nästa lucia!</div><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Lucia-5C5C0103.jpg" width="425"></td></tr><tr><td class="tr-caption" style="text-align: center;"><i>Åke gillade att det bjöds på pepparkakor efteråt.</i></td></tr></tbody></table><br>
<!-- no comments on this post -->