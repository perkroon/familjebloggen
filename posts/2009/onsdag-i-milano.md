---
title:		"Onsdag i Milano"
date:		2009-05-19 23:09:00
updated:	2009-05-21 00:27:02
tags: 
  - Italien
  - Milano
  - djur
  - mat
  - resa	
originalUrl:	https://nejtupp.blogspot.com/2009/05/onsdag-i-milano.html
---

Idag var Tage och jag på Kulturhusets <span style="font-style: italic;">Rum för barn</span>, men det är inte det jag tänker berätta om här, utan jag berättar istället om vad vi gjorde förra onsdagen i Milano.<br><br><div style="text-align: center;"><img src="../../../../img/_MG_3899_1024pix.jpg"><span style="font-size:85%;"><span style="font-style: italic;">På morgonen måste man först leka en stund.</span></span><br></div><br>Nu hade vi fått lite rutin på frukost och dylikt och eftersom vi hade det trevligt i parken på tisdagen siktade vi på att börja i parken idag också. Istället för att gå till samma park gick vi till Giardini  Pubblici Indro Montanelli, eller parken vid Porta Venezia som jag tror den också kallas. Det är också en rejält stor park som ligger centralt i Milano, men jag gillade den andra parken bättre eftersom grönområden var mer sammanhängade där.<br><br><div style="text-align: center;"><img src="../../../../img/_MG_3911_1024pix.jpg"><span style="font-size:85%;"><span style="font-style: italic;">I park nummer två.</span></span><br></div><br>Tage sprang omkring i gröngräset och gungade i gungorna. Efter en tid blev han trött och fick sova i vagnen, och jag passade på att dricka kaffe. Se där, redan rutiner som fungerar!<br><br><div style="text-align: center;"><img src="../../../../img/_MG_4039_1024pix.jpg"><span style="font-size:85%;"><span style="font-style: italic;">Blåsa?</span></span><br></div><br><div style="text-align: center;"><img src="../../../../img/_MG_4036_1024pix.jpg"><span style="font-size:85%;"><span style="font-style: italic;">Såpbubblor? Det var kul!</span></span><br><br></div><br><div style="text-align: center;"><img src="../../../../img/_MG_3983_1024pix.jpg"><span style="font-size:85%;"><span style="font-style: italic;">Vi åkte lite karusell också i parken.<br>Tage hittade en rolig knapp att trycka på.</span></span><br></div><br>Nu när vi var i Italien tyckte jag ändå att Tage skulle få äta en ordentlig lunch på restaurang, så jag beställde helt sonika en pastarätt till mig och en till honom. Han fick spaghetti med tomatsås och de skar spaghettin i småbitar så att det skulle bli lättare för honom att äta den. Men hjälpte det? Inte. Han åt bara två-tre skedar och ville sedan inte ha mer. Vi fick istället gå till Parco Sempione (där vi var på tisdagen) och äta pasta ur en burk, det tyckte han var mycket godare.<br><br><div style="text-align: center;"><img src="../../../../img/_MG_4058_1024pix.jpg"><span style="font-size:85%;"><span style="font-style: italic;">Spaghetti med tomatsås föll inte Tage på läppen den här lunchen.</span></span><br></div><br>I den parken låg också <a href="http://milan.arounder.com/acquario_di_milano/">Milanos akvarium</a> som vi valde att titta närmare på. De hade väl ett tjugotal stora akvarier i huset som visade olika biotoper. Tage gillade att titta på fiskarna och att springa fram och tillbaka i den folktomma lokalen.<br><br><div style="text-align: center;"><img src="../../../../img/_MG_4070_1024pix.jpg"><span style="font-size:85%;"><span style="font-style: italic;">– Titta!</span></span><br></div><br><br><div style="text-align: center;"><img src="../../../../img/_MG_4087_1024pix.jpg"><span style="font-size:85%;"><span style="font-style: italic;">Fina fiskar.</span></span><br><br><br></div><div style="text-align: center;"><img src="../../../../img/_MG_4082_1024pix.jpg"><span style="font-size:85%;"><span style="font-style: italic;">Stor fisk.</span></span><br><br><br></div><div style="text-align: center;"><img src="../../../../img/_MG_4113_1024pix.jpg"><span style="font-size:85%;"><span style="font-style: italic;">Fågel, fisk eller mittemellan?</span></span><br></div><br>Nu var det dags för lite shopping tyckte jag och tog Tage med mig mot Brera och de centrala delarna av Milano igen. Vi hittade en bokhandel jag ville titta i, men eftersom den inte hade öppnat efter lunchen ännu så passade vi på att äta en glass tillsammans. Vi gick tillbaka till bokhandeln men kunde konstatera att de inte hade boken jag letade efter. I en salumeria köpte vi en flaska (förhoppningsvis) god olivolja. Tage somnade igen och jag letade vidare i några bokaffärer efter den där boken, men hittade den aldrig. Så det blev istället en kopp kaffe innan vi återvände till hotellet.<br><br><div style="text-align: center;"><img src="../../../../img/_MG_4138_1024pix.jpg"><span style="font-size:85%;"><span style="font-style: italic;">Kurragömmalek. Var är Tage?</span></span><br><br></div><div style="text-align: center;"><img src="../../../../img/_MG_4136_1024pix.jpg"><span style="font-size:85%;"><span style="font-style: italic;">Alla gömställen funkar inte...</span></span><br></div><br>Den här kvällen valde vi att vila/leka på rummet lite tidigare för att sedan gå ut tidigare på jakt efter ett ställe att äta en gemensam måltid på. Vi hittade en pizzeria som var öppen redan vid halv sju och jag beställde en margherita. Eftersom jag inte var säker på att Tage skulle gilla pizza hade jag tagit med mig grötpulver ut och jag berättade för servitrisen att jag kanske skulle vilja ha lite hett vatten senare, om han inte gillade pizzan. Jag började med att skära ut en fjärdedel av pizzan som jag började mata Tage med. Först fick han en kantbit. Det gillade han, men det tog väldigt lång tid för honom att äta upp den, så jag bestämde att jag fick kantbitarna och han fick innanmätet. Nu gick det snabbare för honom att äta och snart hade han ätit upp sin fjärdedel. Hans andel av pizzan ökade och snart hade han ätit upp nästan alltihopa! Jag fick beställa en till för min egen del.<br><br><div style="text-align: center;"><img src="../../../../img/_MG_4151_1024pix.jpg"><span style="font-size:85%;"><span style="font-style: italic;">Är det där med pizza något för mig?</span></span><br><br></div><br><div style="text-align: center;"><img src="../../../../img/_MG_4155_1024pix.jpg"><span style="font-size:85%;"><span style="font-style: italic;">Oj, oj... Pizza var jättegott! Jag sparade lite till dig pappa.</span></span><br></div><br>Efter maten tog vi en promenad och tittade på Santa Maria delle Grazie, där Leonardo da Vincis berömda målning <span style="font-style: italic;">Nattvarden</span> finns. (Tyvärr måste man boka tid tre månader i förväg för att kunna se den). Tage somnade snart och jag satte mig på en liten uteservering och drack ett glas vin och läste i en bok. Tyvärr är ju alla uteserveringar i Italien turistfällor. Och alla ligger vid de mest trafikerade gatorna, så jag stannade inte så länge utan återvände till rummet och tänkte forsätta läsa där. Tage hade dock svårt att sova bra om jag hade ljuset tänt i rummet, så det slutade med att jag släckte lampan redan klockan kvart i tio. Godnatt!
<!-- no comments on this post -->