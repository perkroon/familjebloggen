---
title: Lucia på förskolan
date: 2015-12-16
tags: 	
originalUrl:	https://nejtupp.blogspot.com/2015/12/lucia-pa-forskolan.html
---

<div dir="ltr" style="text-align: left;" trbidi="on">På måndagen, den 14 december, var det luciafirande med Åkes förskola. Det började klockan 15.15, som vanligt i Högalidsparken. Det tycks också vara något slags tradition att det ska vara riktigt kallt just denna dag, och detta var vinterns hittills kallaste dag, med omkring -8 grader.<br>Först samlades föräldrar och andra anhöriga och väntade otåligt, sedan hörde vi att barnen kom uppför trappan och samlades uppställda framför oss. Utklädda till pepparkaksgubbar, lucior och tomtar sjöng de i fem-tio minuter och fick sedan applåder från oss alla. Åke såg ut att klämma i rätt bra, vilket förvånade oss lite – han har inte varit särskilt peppad på lucian. Tack Åke och ni andra för luciauppträdandet!<br></div>

<figure>
	<img src="../../../../img/Fo%25CC%2588rskolans%2Blucia-PERK7470.jpg">
	<figcaption>Efter sången var vi välkomna att smaka på pepparkakor som barnen bakat. Åke hittade en god pepparkaka.</figcaption>
</figure>

<figure>
	<img src="../../../../img/Fo%25CC%2588rskolans%2Blucia-PERK7477.jpg">
	<figcaption>Barnen fick saft och vi vuxna drack söt glögg.</figcaption>
</figure>

<figure>
	<img src="../../../../img/Fo%25CC%2588rskolans%2Blucia-PERK7480.jpg">
	<figcaption>Vissa frös mer än andra! </figcaption>
</figure>Efter luciatåget köpte vi årets julgran på torget i Hornstull. Den var så grön och tät och fin!</div>
