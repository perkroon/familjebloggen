---
title: Tage pratar och pratar
date: 2010-05-08
tags: 	
author: Pelle
layout: layouts/post.njk
originalUrl: https://nejtupp.blogspot.com/2010/05/tage-pratar-och-pratar.html
---

<object id="BLOG_video-2e36acaba5e9c043" class="BLOG_video_class" contentid="2e36acaba5e9c043" height="266" width="320"></object>
<br><br>

<br>Tage tycker om att läsa bokstäver. I vintras var "Stockholms ABC" Tages favoritgodnattsaga och det var därifrån han fick upp intresset för bokstäverna. Vi blev förvånade när han plötsligt en dag kunde allihop. Som ni ser i videon ovan så finns det några bokstäver som är extra  viktiga. Det är P som i Pappa, T som i Tage, M som i Mamma, Å som i Åke  och F som i Frida (Tages favoritkompis på förskolan).<br><br>Språket har utvecklats enormt sista månaderna. Det är nästan så att jag önskar att utvecklingen tar en liten paus för jag tycker det är så otroligt gulligt när han säger utrycken på sitt eget vis så som "Vad e dee låter?", "Var e den stans?", "Var den togo vägen?", "Slogi mig där, blås mig mamma!" Och det är så kul när han plötsligt säger något som han snappat upp i vårt eller någon annans tal, som när jag frågade honom om han ville ha mer mat och han svarade "kanske det, kanske". Häromdagen när vi busade sa han plötsligt "din lilla buse, mamma!" för så hade väl jag sagt till honom vid ett annat tillfälle. Och när jag stängde av vattenkranen en dag sa han till mig "inte stänga av, lilla gumman". Det måste han ha snappat upp på förskolan för så har ju ingen tilltalat mig här hemma. För några veckor sedan när vi gick förbi några krokusar tänkte jag att jag nu skulle lära honom vad de hette och jag sa: Titta på blommorna där, Tage. Men innan jag han säga något mer sa han: "Dom heter krokus, mamma". Jag frågade honom hur han visste det. "Har Åsa sagt" svarade han då och jag blev glad över att han får lära sig sådana viktiga saker på förskolan. Det är nu förstås inte längre bara jag och Pelle som lär honom allting numera.

<div class="comments">
	<div class="comments-header"><h2>1 Comment</h2></div>
	<div class="comments-body">
			<div class="comment" id="comment-6080542057885644553">
				<p class="comment-header">
					<date datetime="2010-05-09T13:24:08.474+02:00">2010-05-09 13:24:08</date> 
					<a href="undefined" rel="nofollow">eva-li</a>:
				</p>
				<div class="comment-content"><p>Måste vara så kul att höra vad de säger. Åh vad jag ser fram emot det där! Tänk vad ni och förskolan lärt honom,men mest tror jag det beror på er.:)</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>