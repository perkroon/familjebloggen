---
title: Blodsugande monster anföll bebis
date: 2008-08-20
tags: 
  - Utö
  - fästingar
  - utflykt	
author: Pelle
layout: layouts/post.njk
originalUrl: https://nejtupp.blogspot.com/2008/08/blodsugande-monster-anfll-bebis.html
---

**STOCKHOLM.**
Ett blodsugande monster anföll på tisdagen en bebis i Stockholms södra skärgård. Det var vid tretiden på eftermiddagen som föräldrarna upptäckte attacken och lyckades avvärja den.

— Det var när jag skulle lägga ner vår son i vagnen som jag såg den, berättar pappan. Vi hade just bytt blöja vid sidan av grusvägen och var klara att vandra vidare.

Barnfamiljen befann sig på en dagsutflykt till Utö, en ö som ingen av dem varit på tidigare. De var helt ovetande om vilka faror som lurade i buskarna.

— Fästingen kröp på hans arm, fortsätter mamman, men jag pillade bort den med fingrarna innan den hann bita sig fast. Den var förvånansvärt svår att få bort från mina fingrar efteråt, den måste haft något slags hullingar i benen.

Stockholms skärgård är ett av landstinget utpekat riskområde för TBE-smittade fästingar. Dock är det relativt ovanligt med smitta, även i riskområdet. Enligt Smittskyddsenheten vid Stockholms Läns Landsting får förskolebarn oftast lindrigare symptom än vuxna.

Föräldrarna fick en smärre chock av det inträffade men befinns nu vara utom all fara, liksom bebisen. De uppges ha köpt med sig en Utö-limpa innan de återvände till Stockholm.
**TT-AFP, LONDON**
