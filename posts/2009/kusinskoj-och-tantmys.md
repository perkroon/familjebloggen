---
title: Kusinskoj och tantmys
date: 2009-04-10
tags: 	
author: Pelle
layout: layouts/post.njk
originalUrl: https://nejtupp.blogspot.com/2009/04/kusinskoj-och-tantmys.html
---

<figure>
	<img src="../../../img/2009/04/_MG_1835_1024pix.jpg">
	<figcaption>Tore och Tage åker låda.</figcaption>
</figure>

I lördags hade vi en jätterolig dag. Kusinerna Ingrid och Tore som bor i Gamla Enskede var här och hälsade på. Först hade vi en härlig vårpicnic vid badplatsen på Långholmen, där Ingrid och Tore badade benen. Sedan gick vi hem och åt mat och lekte mer. Ingrid passade på att ta sig ett rosa bad eftersom de inte har badkar hemma hos sig. Tage har kommit på en ny skojig lek som han älskar. Han går och hoppar ned i en stor tom röd låda som står i sovrummet. Sen vill han att mamman eller pappan ska dra i locket så att han får åka runt i lägenheten. Jätteskoj är det. Det tyckte kusin Tore också. Som tur var hade vi en till likadan låda som vi kunde ta fram.

<figure>
	<img src="../../../img/2009/04/_MG_1769_1024pix.jpg">
	<figcaption>Sagostund med tant Ulle och tant Caroline.</figcaption>
</figure>

Förra helgen var mammans kompisar Ulle och Caroline här och lekte. Tage tyckte att det var mysigt att läsa saga med dem. Imorgon ska vi träffa Caroline igen och åka på påskutflykt. Det ser vi fram emot!
