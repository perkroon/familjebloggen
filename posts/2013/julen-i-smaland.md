---
title: Julen i Småland
date: 2013-01-13
tags: 
  - Småland
  - jul	
author: Pelle
layout: layouts/post.njk
originalUrl: https://nejtupp.blogspot.com/2013/01/julen-i-smaland.html
---

<div class="separator" style="clear: both;"></div>Julafton inföll i år på en måndag, och vi tog tåget ner till farmor och farfar i Småland på torsdagen i veckan innan. Det gjorde att vi fick några fina adventsdagar innan jul, med rejält med snö. Tomten, som ju är en klok person, insåg att det vore bra om pojkarna kunde använda den snowracer Åke fick i julklapp redan innan själva julafton, så han hade ordnat att den levererades i förtid. Åke (och Tage) öppnade glatt paketet och såg fram emot att få använda snowracern i någon backe. Ett litet problem uppstod: det finns just inga backar runt huset! Farfar hade dock en idé om var man kunde åka och tog oss med till Drevs kyrka där vi tog premiärturen.</div>

<figure>
	<img src="../../../../img/Kring+jul+i+Pyrtet-5C5C0200.jpg">
	<figcaption>Farfar drog snällt upp båda barnbarnen uppför backen på väg till Drevs kyrka.</figcaption>
</figure>

<br><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0205.jpg">
	<figcaption>Ibland tappade han en gubbe, men här satt båda kvar.</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0241.jpg">
	<figcaption>Farfar ville så klart också prova att åka.</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0249.jpg">
	<figcaption>På vägen tillbaka hittade vi mystiska små spår i snön...</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0245.jpg">
	<figcaption>... spåren började nedanför trädstammen, passerade en liten sten <br>där en kotte skalats och fortsatte sedan ut i terrängen. En ekorre!</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0283.jpg">
	<figcaption>Dagen efter gick vi tillbaka till samma pulkabacke igen, nu i sällskap med faster Jenny. <br>Åke var rätt intresserad av den här fyrhjulingen, han är ju väldigt intresserad av fordon.</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0293.jpg">
	<figcaption>Åke var dock ganska trött och hänging, vilket gällde för större delen av jullovet faktiskt.</figcaption>
</figure>

<figure>
	<img src="../../../../img/Kring+jul+i+Pyrtet-5C5C0298.jpg">
	<figcaption>Åkes varma kinder värmer Mammans frusna näsa.</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0387.jpg" width="426">
	<figcaption>På kvällen innan julafton åt vi risgrynsgröt (tomtegröt). <br>Tage fick en mandel i sin portion!</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0318.jpg" width="426">
	<figcaption>Åke ville gärna följa med på en liten skogspromenad då vi spanade efter tomten, <br>men han ville ogärna gå själv. Pappan fick bära.</figcaption>
</figure><div style="text-align: start;"><br></div>

<figure>
	<img src="../../../../img/Kring+jul+i+Pyrtet-5C5C0256.jpg">
	<figcaption>Tage (och Åke i bakgrunden) hjälpte till att klä granen.</figcaption>
</figure><div><div class="separator" style="clear: both; text-align: center;"><br>Dagen innan julafton träffade vi också två av Pappans kusiner, Mia och Helena, med familjer. Åke var lite blyg och väldigt trött, Tage var piggare. </div><div class="separator" style="clear: both; text-align: center;"><br></div>

<figure>
	<img src="../../../../img/Lillejulafton+med+Ekstro%CC%88ms-5C5C0353.jpg">
	<figcaption>Faster Jenny hade med sig en italiensk julkaka, en Panettone. Den såg lite torr ut, men var saftig och god.</figcaption>
</figure>

<figure>
	<img src="../../../../img/Lillejulafton+med+Ekstro%CC%88ms-5C5C0344.jpg">
	<figcaption>Åke var trött och hade alls ingen ork. Han somnade faktiskt här i soffan strax efter att bilden togs.</figcaption>
</figure>

<figure>
	<img src="../../../../img/Lillejulafton+med+Ekstro%CC%88ms-5C5C0358.jpg">
	<figcaption>Vi tittade lite i gamla fotoalbum under kvällen. <br>Tänk, om 50 år kanske någon tittar på detta fotot, där vi tittar på 50 år gamla foton!</figcaption>
</figure>

<figure>
	<img src="../../../../img/Lillejulafton+med+Ekstro%CC%88ms-5C5C0365.jpg">
	<figcaption>När Åke vaknade var han nyfiken på smakerna i köket: Panettone och en gigantisk tysk marsipankaka.</figcaption>
</figure>När julafton kom var det riktigt bra kramsnö ute och Mamman och barnen passade på att gå ut och bygga en stilig snögubbe. Sedan åt vi julmat tillsammans med mormor Gun och såg Kalle Ankas jul på teven – äntligen tycktes vi lyckas i vårt uppsåt att få barnen entusiastiska inför en timmes tecknad film på teve! Både Åke och Tage uppskattade programmet, samt alla vuxna förstås. När mörkret lagt sig över skogen dök tomten upp med en säck julklappar som han delade ut. Han hade väl många att besöka denna dag antar jag, för han hann inte stanna så länge, resten av julklapparna delade vi ut själva. Inte för att vi räknade, men jag vågar påstå att Tage och Åke fick flest julklappar. När de öppnade paket efter paket med klappar tror jag de insåg varför julen är en så omhuldad högtid... Resten av kvällen ägnade vi åt lek med julklapparna de fått, innan barnen gick och lade sig och mormor Gun skjutsades hem.</div><div class="separator" style="clear: both; text-align: center;"><br></div>

<figure>
	<img src="../../../../img/Julafton-5C5C0402.jpg">
	<figcaption>Tage, Snögubben och Mamman.</figcaption>
</figure><div class="separator" style="clear: both; text-align: center;"><br></div><div class="separator" style="clear: both; text-align: center;"><br></div>

<figure>
	<img src="../../../../img/Julafton-5C5C0410.jpg">
	<figcaption>När snögubben var färdig gick Tage in och hjälpte till att vika servetter.</figcaption>
</figure>

<figure>
	<img src="../../../../img/Julafton-5C5C0414.jpg" width="426">
	<figcaption>Mamman visade att hon håller hårt på de halländska traditionerna <br>och lagade stuvad grönkål till julbordet.</figcaption>
</figure><div class="separator" style="clear: both; text-align: center;"><br></div><br>

<figure>
	<img src="../../../../img/Julafton-5C5C0418.jpg">
	<figcaption>Åke satt och tog igen sig </i><i>framför teven i sällskap med </i><i>Mormor Gun.</figcaption>
</figure>

<figure>
	<img src="../../../../img/Julafton-5C5C0428.jpg">
	<figcaption>Julmat!</figcaption>
</figure>

<figure>
	<img src="../../../../img/Julafton-5C5C0433.jpg">
	<figcaption>Åke och Mamman skålar.</figcaption>
</figure>

<figure>
	<img src="../../../../img/Julafton-5C5C0450.jpg">
	<figcaption>Alla samlades framför teven kl. 15.00, vilket kanske förundrade barnen något.</figcaption>
</figure>

<figure>
	<img src="../../../../img/Julafton-5C5C0476.jpg">
	<figcaption>Så kom han då, tomten! Här delade han ut en julkapp till Tage...</figcaption>
</figure>

<figure>
	<img src="../../../../img/Julafton-5C5C0486.jpg">
	<figcaption>... och här får Åke en julklapp.</figcaption>
</figure>

<figure>
	<img src="../../../../img/Julafton-5C5C0515.jpg">
	<figcaption>En av julklapparna var en ficklampa, som genast kom till användning.</figcaption>
</figure>

<figure>
	<img src="../../../../img/Julafton-5C5C0570.jpg">
	<figcaption>Tage kramar Mormor Gun.</figcaption>
</figure>

<figure>
	<img src="../../../../img/Julafton-5C5C0566.jpg">
	<figcaption>Åke gav också Mormor Gun en kram.</figcaption>
</figure>

<figure>
	<img src="../../../../img/Julafton-5C5C0573.jpg">
	<figcaption>Sedan samlades vi och begrundade allt det nya vi fått. Här lekte Åke med sina nya fordon.</figcaption>
</figure>På annandagen åkte vi tillbaka till Stockholm igen. Tack för alla fina julklappar och för en fin jul i Pyrtet!
