---
title: En kalaslördag i mars, Åke 4 år!
date: 2014-03-09
tags: 	
author: Pelle
layout: layouts/post.njk
originalUrl: https://nejtupp.blogspot.com/2014/03/en-kalaslordag-i-mars.html
---

Redan på lördagen, två dagar innan den riktiga dagen, valde vi att fira Åkes födelsedag. Detta eftersom vi på söndagen skulle med ett tidigt tåg till Åre och sedan på måndagen skulle befinna oss i Åre och skidskolan skulle börja redan klockan nio på morgonen. Bäst att fira redan på lördagen, så att det blev ordentligt gjort!<br><br>Vi började med att väcka honom tidigt på morgonen, vid sex sjöng vi för honom och kom med paket. Till skillnad från Tage så tror jag han sov när vi kom. Han var dock snabbt med på noterna och kastade sig över paketen. Han fick bl.a. ett trollspö, en smurf, ett Lilla-spöket-Laban-paraply, en roterande spegelboll med lampa (som vi monterat under natten), Lego, ett armbandsur och mer Lego.
<br><br>



<figure>
	<img src="../../../../img/A%CC%8Areresan-PERK4285.jpg" height="426">
	<figcaption>Klockan 06.15: Vad kan det vara i mitt paket?</figcaption>
</figure>

<figure>
	<img src="../../../../img/A%CC%8Areresan-PERK4286.jpg" height="426">
	<figcaption>Åke får en bok, "Vem matar djuren" av Jan Lööf.</figcaption>
</figure>

<figure>
	<img src="../../../../img/A%CC%8Areresan-PERK4306.jpg" height="426">
	<figcaption>Nu väntar vi bara på regn!</figcaption>
</figure><div style="text-align: center;"><br>

<figure>
	<img src="../../../../img/A%CC%8Areresan-PERK4308.jpg" height="426">
	<figcaption>En roterande röd spegelboll hängde i taket i barnens rum på morgonen.</figcaption>
Efter paketen åt vi en ordentlig helgfrukost med frallor från bageriet på gatan. Åke fick så klart dricka sin varma choklad ur guldkoppen.
<br><br>



<figure>
	<img src="../../../../img/A%CC%8Areresan-PERK4317.jpg" height="426">
	<figcaption>Innan frukost började vi bygga lite lego.</figcaption>


<figure>
	<img src="../../../../img/A%CC%8Areresan-PERK4335.jpg" height="640">
	<figcaption>Vi glömde först guldkoppen, men Åke visste att den skulle han ha denna morgonen.</figcaption>


<figure>
	<img src="../../../../img/A%CC%8Areresan-PERK4344.jpg" height="640">
	<figcaption>En typisk helgsmörgås, med både sylt och ägg på.</figcaption>
</figure>Det här var en dag med ett intensivt program, så redan vid frukost började vi baka kladdkaka till eftermiddagens barnkalas. Åke provsmakade och godkände. På förmiddagen kom också faster Jenny och Thomas med mer paket. När Åke under stor spänning öppnade ett av paketen så förvandlades hans min till ett mycket besviket uttryck: Lego! Lego som han redan hade! Vilken otur! Han sa dock inget, även om alla förstod att han var långt ifrån nöjd. (Situationen räddades elegant och smidigt genom att givarna snällt utnyttjade bytesrätten och bytte till ett annat Lego, en brandbil. Den gillade Åke mycket bättre!)<br><br>

<figure>
	<img src="../../../../img/A%CC%8Areresan-PERK4348.jpg" height="640">
	<figcaption>Provsmakningen av kladdkakan fick godkänt.</figcaption>
</figure>

<figure>
	<img src="../../../../img/A%CC%8Areresan-PERK4360.jpg" height="640">
	<figcaption>Så här lång har Åke blivit! Ungefär 102 cm. Han ville dock <br>gärna vara ännu längre och fuskade ibland genom att stå på tå...</figcaption>
</figure>

<figure>
	<img src="../../../../img/A%CC%8Areresan-PERK4366.jpg" height="640">
	<figcaption>Åke har öppnat dörren ut till trapphuset <br>och sitter och väntar på att gästerna ska komma...</figcaption>
</figure>Vi hann knapp äta en snabb lunch innan barnkalaset började vid 13.30. Den här gången var det både Tage och Åke som skulle firas. Vi valde att ta kanske det enda tillfället att fira Åke och Tages födelsedagar gemensamt, med gemensamma kompisar. Förra året så gick de i olika grupper på förskolan och nästa år så har Tage börjat förskoleklass, men just i år så går de i samma grupp på förskolan. Det är bara tre killar i hela gruppen om femton barn, och eftersom den ende andre killen hade förhinder så var det bara tjejer som kom på barnkalaset!<br><br>Som ofta är fallet så hann vi som föräldrar med väldigt lite under kalaset: vi hann inte prata med de andra föräldrarna, vi hann inte äta tårta eller dricka kaffe och vi hann knappt fotografera något. Men några få fotografier finns det i alla fall.<br><br><br>

<figure>
	<img src="../../../../img/A%CC%8Areresan-PERK4368.jpg" height="640">
	<figcaption>Fullt i barnrummet.</figcaption>
</figure>

<figure>
	<img src="../../../../img/A%CC%8Areresan-PERK4371.jpg" height="640">
	<figcaption>Åke öppnar en av många presenter.</figcaption>
</figure>

<figure>
	<img src="../../../../img/A%CC%8Areresan-PERK4376.jpg" height="426">
	<figcaption>Bullar och kakor innan tårtan serveras.</figcaption>
</figure>

<figure>
	<img src="../../../../img/A%CC%8Areresan-PERK4379.jpg" height="426">
	<figcaption>Två bord fick vi ha med gäster.</figcaption>
</figure>När alla kommit så öppnades paketen, varpå barnen (och de föräldrar som var med) fick hugga in på fikat: saft, prinsesstårta och kladdkaka (som önskat), hembakade schackrutekakor och bullar samt kex – och kaffe till de vuxna. Efterhand som barnen blev klara så började de leka. Många roade sig med att byta om till kläder i utklädningslådan, några åkte omkring på bilarna och alla hade fullt upp. Vi ordnade en liten lek (dans-stopp under Åkes spegelboll) innan vi delade ut godispåsar (efter lite letande efter gömda mynt som behövdes som betalningsmedel för att få godispåsarna).<br>

<figure>
	<img src="../../../../img/A%CC%8Areresan-PERK4395.jpg" height="426">
	<figcaption>Utklädningslådan var populär.</figcaption>
</figure>

<figure>
	<img src="../../../../img/A%CC%8Areresan-PERK4406.jpg" height="426">
	<figcaption>Här dansas det under spegelbollen. Men plötsligt tystnar musiken och alla måste stå helt stilla.</figcaption>
</figure>När gästerna gått var grabbarna rätt trötta och hängde i soffan. Nu var det dags för oss att ta itu med nästa viktiga uppgift: packa inför resan till Åre! Som tur var fick vi hjälp av farmor och farfar som kom över till oss och tog hand om barnen efter maten, så att vi kunde packa så koncentrerat som vi förmådde. Tur att vi hann packa när vi fortfarande hade lite energi kvar, om vi hade lagt barnen tror jag vi hade somnat själva också, och det är alltid svårt att komma tillbaka efteråt… Nu var vi klara redan innan klockan nio! Tack!<br>

<figure>
	<img src="../../../../img/A%CC%8Areresan-PERK4423.jpg" height="426">
	<figcaption>Trötta, trötta efter en lång intensiv kalaslördag.</figcaption>
</figure>
