---
title: Skidresa till Österrike
description: 
date: 2017-03-31
tags:
  - resa
  - Österrike
author: pelle
photo: ../../../img/2017/03/skidresa-stubai-perk2266-20170303.jpg
layout: layouts/post.njk
---
Vi tyckte att det var hög tid att resa till Alperna istället för till svenska fjällen det här året, och så blev det. Tillsammans med Johanna, Tore och Ingrid så flög vi från Arlanda en tidig lördagmorgon och landade så småningom i München. Vi valde att inte boka någon transfer i form av en minibuss som skulle köra oss direkt från flygplatsen till vårt hotell i Österrike, utan istället ville vi resa med vanliga tåg och bussar. Vi tog S-bahn till Ostbahnhof i München och tog därifrån ett vanligt tåg till Innsbruck. Vi tittade ut, och såg Inn...

<figure>
    <img class="alignnone size-full wp-image-141" src="../../../img/2017/03/skidresa-stubai-perk1771-20170225.jpg"/>
</figure>

I Innsbruck bytte vi till buss och åkte i omkring 45 minuter i sydvästlig riktning in i Stubai-dalen, tills vi kom till byn Milders. Där låg hotellet vi skulle bo på: Hotel Almhof. Hotellets minibuss hjälpte oss från busshållplatsen upp till hotellet. På hotellet mötte vi Thomas och Charlotte – de hade redan haft en skidvecka i Meyrhofen och var före oss på plats.

<figure>
	<img class="alignnone size-full wp-image-142" src="../../../img/2017/03/skidresa-stubai-perk1803-20170226.jpg">
</figure>

Nästa morgon hyrde vi skidutrustning i en liten affär vid busshållplatsen i byn. Sedan tog vi gratisbussen längre in i dalen, bort till Mutteralmberg och liftarna som skulle ta oss upp till Stubaiglaciären. Det tog 25 minuter att åka ungefär och det var ganska fullt i bussen. För att slippa släpa skidor och pjäxor på bussen så hyrde vi ett skåp vid liften.

<figure>
	<img class="breakout alignnone wp-image-143 size-full" src="../../../img/2017/03/skidresa-stubai-perk1831-20170227.jpg">
</figure>

Lovisa hade lagt en hel del tid på att hitta ett system som skulle passa för våra barn, d.v.s. ett med lite mindre branta backar. Gröna backar finns inte i Alperna, men i det här systemet var det gott om blå backar. Vi åkte den stora snabba kabinliften upp i backen och bytte sedan till ännu en lift som tog oss upp mot toppen. Därifrån gick det blå backar hela vägen ner.

Vi var lite försiktiga i början – det var ju ett år sedan vi åkte förra gången. Tyvärr började backen lite brantare än vad åtminstone Åke tyckte om. Vi togs oss ändå ner för backen, men Åke ville inte åka i den backen fler gånger: "den var röd, inte blå"! Nästa backe såg ännu brantare ut, men vi hittade bättre backar längre ner och kunde åka liften dit ned. Restaurangen och backarna som låg omkring den blev sedan veckans knytpunkt. Åke gillade bäst den så kallade Murmelliften och hade sällskap av mestadels Lovisa där. Jag och Tage åkte i andra backar, blåa och röda. Senare hittade vi en lång och bra backe som funkade fin-fint också för Åke: sjuan.

<figure>
	<img class="wp-image-144 size-full" src="../../../img/2017/03/skidresa-stubai-perk1845-20170227.jpg">
    <figcaption>Tore vilar på lunchserveringen i backen.</figcaption>
</figure>


Efterhand som dagarna gick i backen blev vi mer och mer varma i kläderna. Vi hittade en svart backe som Tage gillade skarpt. Vädret varierade rätt mycket: några dagar var det solsken, andra dagar var det rejält blåsigt och någon dag var det snöigt och dimmigt.

<figure>
	<img class="alignnone size-full wp-image-145" src="../../../img/2017/03/skidresa-stubai-perk1870-20170227.jpg">
</figure>

Almhof-hotellet var ett riktigt fint hotell. Vi lämnade aldrig hotellet förutom för att åka till skidbacken, så det var skönt att man kunde trivas där. Alla våra dagar såg likadana ut: först frukost nere i matsalen, sedan upp och göra oss i ordning innan vi tog bussen till skidbacken. När vi sedan kom hem igen var det eftermiddagsfika nere i matsalen med goda kakor (vi hann inte alltid, för de stängde klockan fem) och sedan tog vi en dusch innan middagen kl. 18.30. Kanske var det bussresan fram och tillbaka som gjorde att vi inte fick så mycket tid över på hotellet. På andra resor tycker jag vi haft lite mer bara-ta-det-lugnt-och-vila-på-hotellet-tid, och jag hade gärna haft lite mer sådan tid här också. Middagen inleddes alltid med salladsbuffé och dagens soppa. Buffén var utmärkt, så även om den andra maten inte föll en i smaken en viss dag så blev man mätt och nöjd ändå. Sedan serverades förrätten och den huvudrätt man valt. Det fanns fyra val varje dag: kött, fisk, vegetariskt eller en barnrätt; alla rätter var dock väldigt österrikiska. Till sist fick vi en efterrätt. Mellan alla dessa rätter brukade de yngsta barnen kila upp till lekrummet som låg en bit bort, så slapp de sitta still så länge. Det var en lösning som alla uppskattade.

<figure>
	<img class="wp-image-146 size-full" src="../../../img/2017/03/skidresa-stubai-perk1885-20170228.jpg">
    <figcaption>
        Vi fick rummet bredvid Johanna, Tore och Ingrid, vilket gjorde att vi delade balkong. Barnen sprang ofta mellan rummen  via balkongen.
    </figcaption>
</figure>


<figure>
	<img class="breakout wp-image-147 size-full" src="../../../img/2017/03/skidresa-stubai-perk1888-20170301.jpg">
    <figcaption>En morgon kom det snö även nere i dalen.</figcaption>
</figure>


<figure>
	<img class="wp-image-148 size-full" src="../../../img/2017/03/skidresa-stubai-perk1893-20170301.jpg">
    <figcaption>Åke gör sig redo för en dag i backen.</figcaption>
</figure>


<figure>
	<img class="wp-image-149 size-full" src="../../../img/2017/03/skidresa-stubai-perk1907-20170301.jpg">
    <figcaption>Pojkarna vid salladsbuffén.</figcaption>
</figure>


<figure>
	<img class="wp-image-150 size-full" src="../../../img/2017/03/skidresa-stubai-perk1959-20170301.jpg">
    <figcaption>Här är Tore, Tage och Åke i lekrummet. Notera att Tage och Åke har klätt på sig varandras byxor av misstag...</figcaption>
</figure>


<figure>
	<img class="wp-image-151 size-full" src="../../../img/2017/03/skidresa-stubai-perk1965-20170302.jpg">
    <figcaption>Hela gänget väntar på skidbussen som kom till hotellets parkeringsplats och hämtade oss.</figcaption>
</figure>


<figure>
	<img class="wp-image-152 size-full" src="../../../img/2017/03/skidresa-stubai-perk2016-20170302.jpg">
<figcaption>Ingrid och Tore fortsatte att åka snowboard.</figcaption>
</figure>


<figure>
	<img class="breakout wp-image-153 size-full" src="../../../img/2017/03/skidresa-stubai-perk2028-20170302.jpg">
    <figcaption>Lovisa och Tage uppe ganska högt upp i systemet, en snöig dag.</figcaption>
</figure>


<figure>
	<img class="wp-image-154 size-full" src="../../../img/2017/03/skidresa-stubai-perk2076-20170302.jpg">
    <figcaption>Full fart i hotellets korridorer.</figcaption>
</figure>


<figure>
	<img class="breakout wp-image-155 size-full" src="../../../img/2017/03/skidresa-stubai-perk2124-20170303.jpg">
    <figcaption>Ett fotografi från en av de högsta punkterna i systemet, mot den italienska gränsen.</figcaption>
</figure>


Lunch åt vi upp på restaurangen mitt i systemet. Vid lunchtid var det väldigt fullt, men annars var det gott om plats. Det fanns många alternativ för den som var hungrig, men vi åt nog mest pommes frites tror jag. Någon gång när det var dålig sikt satte sig morfar här och tittade på skidor på teve istället, vilket även Åke uppskattade en stund.

<figure>
	<img class="wp-image-156 size-full" src="../../../img/2017/03/skidresa-stubai-perk2134-20170303.jpg">
    <figcaption>Notera Lovisas favoritdricka: Latella!</figcaption>
</figure>


<figure>
	<img class="wp-image-157 size-full" src="../../../img/2017/03/skidresa-stubai-perk2207-20170303.jpg">
    <figcaption>Den sista eftermiddagen i backarna lyxade vi till det med rejäla glassar på restaurangen högre upp i systemet.</figcaption>
</figure>


<figure>
	<img class="wp-image-158 size-full" src="../../../img/2017/03/skidresa-stubai-perk2266-20170303.jpg">
    <figcaption>Här är alla (utom jag som håller i kameran) innan vi åker sista backen ner.</figcaption>
</figure>


<figure>
	<img class="breakout wp-image-159 size-full" src="../../../img/2017/03/skidresa-stubai-perk2271-20170303.jpg">
    <figcaption>På väg ner för sista backen, sista dagen.</figcaption>
</figure>


På lördagen skulle vi resa hem, men det hände också något annat mycket viktigare: Tage fyllde nio år! Vi överraskade (nåja) honom på morgonen med sång och presenter. Han fick bland annat lakritschoklad, en labyrint i form av en stor genomskinlig sfär, ett Ratchet and Clank-spel, solglasögon och en bok om Ninja Timmy.

<figure>
	<img class="wp-image-168 size-full" src="../../../img/2017/03/skidresa-stubai-perk2298-20170304.jpg">
    <figcaption>Tage öppnar paket på sin födelsedag.</figcaption>
</figure>


<figure>
    <img class="wp-image-161 size-full" src="../../../img/2017/03/skidresa-stubai-perk2338-20170304.jpg">
    <figcaption>Här väntar vi på bussen som ska ta oss från byn in till Innsbruck.</figcaption>
</figure>


<figure>
	<img class="wp-image-162 size-full" src="../../../img/2017/03/skidresa-stubai-perk2341-20170304.jpg">
    <figcaption>I Innsbruck hann vi äta en bakelse innan vi hoppade på tåget tillbaka till München.</figcaption>
</figure>


Flygresan hem hade ett fyra timmar långt uppehåll i Düsseldorf. Vi tyckte att det var lite synd, men hade förberett oss på det. På flygplatsen hittade vi en trevlig restaurang med god mat och gott om plats, så vi plockade fram brädspelen vi hade i handbagaget. Efter ungefär två timmar där så fick vi höra att flygresan till Stockholm var inställd, eller iallafall uppskjuten till morgonen efter. Vi fick hämta vårt bagage, prata med informationen och fick ett hotellrum på Sheraton på flygplatsen. Det var långa och dryga köer, men till sist fick vi våra rum. Vi gick bara och la oss, för på söndagen fick vi stiga upp kl. 4 för att hinna med den tidiga flighten till Stockholm.

<figure>
	<img class="wp-image-163 size-full" src="../../../img/2017/03/skidresa-stubai-perk2358-20170304.jpg">
    <figcaption>Vi spelar Imhotep.</figcaption>
</figure>


<figure>
	<img class="wp-image-164 size-full" src="../../../img/2017/03/skidresa-stubai-perk2365-20170304.jpg">
    <figcaption>Lovisa står i dörren mellan våra två hotellrum på Sheraton.</figcaption>
</figure>


<figure>
	<img class="breakout wp-image-165 size-full" src="../../../img/2017/03/skidresa-stubai-perk2378-20170304.jpg">
    <figcaption>Födelsedagsbarnet har gått och lagt sig.</figcaption>
</figure>


<figure>
	<img class="breakout wp-image-166 size-full" src="../../../img/2017/03/skidresa-stubai-perk2396-20170304.jpg">
    <figcaption>
        Tage och Åke fick ett eget hotellrum - som väl var hade det en praktisk dörr in till vårt hotellrum.
    </figcaption>
</figure>
