---
title: 'och min bästa kompis Tage han har en liten fickkniv inuti sin mage..'
date: 2008-04-07
tags: 
  - Brev från kolonien
  - Bästkompisar
  - Skratt	
author: Pelle
layout: layouts/post.njk
originalUrl: https://nejtupp.blogspot.com/2008/04/och-min-bsta-kompis-tage-han-har-en.html
---

<div style="text-align: center;"><img src="../../../../img/_MG_0918_1024pix.jpg">
	<figcaption>Tage klädd i min gamla 70-talsdräkt</figcaption>
</figure>Det talas och skrivs mycket om babyboomen i Stockholm och framför allt på Södermalm. Vi märker av den också. Tage har redan ett helt gäng kompisar: Simon en trappa upp och lille Malte, min AT-kollegas son som föddes 9 dagar efter Tage. Några hus bort bor Elsa och Sigge som båda föddes i januari. Det gjorde också Elvis på Reimersholme. Sen har han några månader äldre Alva i Segeltorp, Ellen i Gamla Enskede, Olivia i Bromma och Fanny på andra sidan gatan. Och det är flera polare på gång, bl a så kommer Tage att få en till favoritkompis framåt senhösten..<br><br>Det är många som tycker om Tage. Mormor ringer ofta och undrar hur Tage mår. Hon tycker att det är förskräckligt att de inte kommer att ses förrän 18 april. Tages farmor och farfar saknar också Tage. De har inte kunnat träffa Tage på ett tag för att de har varit lite krassliga och nu är de i Småland. De ringer också ofta och vill veta vad Tage har för sig. Det är tur att Tage har en blogg så att hans beundrare kan få se bilder och ta del av hans äventyr.

<figure>
	<img src="../../../../img/_MG_0897_1024pix.jpg">
	<figcaption>Tage skrattar åt nåt skojsigt som mamman sa.<br>(klicka på bilderna för större format)<br></span></span></div>
