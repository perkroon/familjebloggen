---
title:		"Under Mammans semester i Jordanien"
date:		2009-11-16 20:53:00
updated:	2009-11-21 23:48:14
tags: 	
originalUrl:	https://nejtupp.blogspot.com/2009/11/under-mammans-semester-i-jordanien.html
---

Mamman har rest på semester till Jordanien. Vi funderade på att resa alla tre, men kom fram till att det kanske inte skulle vara det perfekta resmålet för en lite kille som Tage. Att vandra i öknen låter kanske kul för mig, men vad skulle Tage tycka? Och hur skulle vi göra om transporterna innebar att man fick tränga ihop sig i en minibuss och resa i timmar längs dåliga vägar? "Har ni what we in Sweden call en bilbarnstol?" Nä, Tage och jag stannar hemma, Mamman får resa.<br><br>Vad har vi haft för oss när hon är borta? Här är en kort redogörelse, dag för dag.<br><br><br><span style="font-weight: bold;">Lördag</span><br>Vi vinkade av Mamman som gav sig av tidigt på morgonen. Kvar i lägenheten hittade Tage några roliga resväskor som man kunde kliva in i och stänga locket på. Senare städade Pappan bort dem. Vädret var uselt och vi förblev hemma hela dagen, bortsett från ett kort besök på Kungsholmen för att bl.a. handla lite mat.<br><br>På eftermiddagen kom de två lite äldre grannflickorna förbi med en kompis och ville leka med Tage, vilket de naturligtvis fick. Jag hör att de är lite osams och uppsnappar en replik:<br><br>– Om Tage är din är J. min...<br><br>De har tydligen delat upp småbarnen i huset mellan sig! Vad jag vet blev aldrig jag eller Tage tillfrågade. De stannade i ungefär en timme och sedan lagade jag pannkakor. Efter maten totalvägrade Tage att borsta tänderna, vilket är ovanligt.<br><br><div style="text-align: center;"><img src="../../../../img/_MG_8992_1024pix.jpg"><span style="font-size:85%;"><span style="font-style: italic;">Tage röjer på sitt rum med en av grannflickorna och hennes kompis.</span></span><br></div><br><span style="font-weight: bold;">Söndag</span><br>Söndagen började vi med en rejäl frukost. Även Tage åt bra. Det skulle visa sig att vädret blev precis lika dåligt som på lördagen, d.v.s. fem grader och regn. Vi lät det inte stoppa oss utan klädde på oss ordentligt och gick till den närmaste lekparken. Där valde Tage att gunga och när han väl kommit upp i gungan ville han inte sluta. Efter en halvtimme tyckte jag det var dags att lämna plats för andra barn.<br><br>Efter lunch somnade Tage i vagnen när jag var på väg till Kulturhuset. Där såg jag några utställningar och drack sedan en caffè latte och läste DN. När jag var klar med läsningen vaknade Tage och på vägen ut stannade vi till vid en utställning av miljövänlig belysning där Tage kunde trycka på lite knappar.<br><br><div style="text-align: center;"><img src="../../../../img/IMG_0044.JPG"><span style="font-size:85%;"><span style="font-style: italic;">Tage utvärderar miljölampor.</span></span><br><br><br></div>Sedan sneddade vi över Sergels Torg till Åhléns för att handla mat. När vi närmade oss T-Centralen höjer Tage rösten och börjar peka:<br><br>– Tåg! Tåg!<br><br>Han vet att det finns tåg nere på plattformarna och han gillar det skarpt. Hemma leker han ofta med trätåget han fick av farmor Elin.<br><br>– Ja, Tage, vi ska åka tåg sen. Men först ska vi handla!<br><br>Väl hemma igen vattnade vi blommorna, vilket Tage alltid gillar. Sedan kom den grannflicka förbi som paxat för Tage och ville leka med honom en stund. Det fick hon. Hon undrade vilka lekar Tage gillade bäst och jag svarade att det var svårt att veta, för han har inte riktigt börja leka lekar än. Men han gillar att jaga eller bli jagad, och han gillar att gömma sig och och leta upp någon som gömt sig. Kull och kurragömma alltså, och så fick det bli.<br><br>När hon gått åt vi middag: pommes frites, blomkål, kikärtssallad och sojakorv. Mums! Tänk att Mamman inte gillar pommes frites... När Tage blir ordentligt mätt glider ätandet över i lek, vilket den här filmen visar:<br><br><div style="text-align: center;"><object id="BLOG_video-5af6e70516dff7e2" class="BLOG_video_class" contentid="5af6e70516dff7e2" height="266" width="320"></object><br></div><div style="text-align: center; font-style: italic;"><span style="font-size:85%;">Video: Mer lek än mat.<br></span></div><br>Tage fortsätter vägra tandborstning.<br><br><br><span style="font-weight: bold;">Måndag</span><br>Vardagsmorgonen är mer lik sitt vanliga lunk än helgmorgonen nu när Mamman är bortrest - det är ju ändå jag som sköter lämningen på förskolan. Idag var det dock lite svårare att just lämna Tage. Han brukar aldrig ha svårt att säga adjö, inte ens första veckan tyckte han det var tråkigt att jag gick. Men plötsligt klamrar han sig fast lite i mitt ben när jag ska gå. Han vill att jag ska stanna, och det gör jag en liten stund till. De andra sitter runt ett bord och ritar och jag hjälper honom att hitta ett papper och en penna och att komma igång att rita. Sedan kan jag gå efter en stund.<br><br>Att hämta Tage på förskolan efter jobbet är jag mindre van vid, men det gick som en dans idag. När jag satte honom i cykelstolen sade han "goggi", vilket jag förstod som "Yoggi", d.v.s. att han var hungrig. Väl hemma fick han alltså lite yoghurt som mellanmål. Vi hann busa lite efter mellanmålet och innan jag var tvungen att börja laga mat, men ganska snart åt vi middag. Det blev en indisk rätt: ris med potatis, lök, blomkål, morötter och kikärtor. Tage älskade det och åt nästan två fulla tallrikar.<br><br>Eftersom klockan inte var så mycket så tänkte jag visa Tage lite krokodiler på YouTube, men av någon anledning som sökte jag på "In the Night Garden" istället. Det är Tages gamla favoritbarnprogram som vi brukade se på SVT förr, men som endast går kl. 06.00 numera. När Tage fått se en snutt av det nöjde han sig inte med mindre än att vi såg ett helt avsnitt. De finns att se på SVT Play och varar i 30 minuter. Jag tyckte han såg nästan nostalgisk ut när han satt i mitt knä och tittade intensivt på programmet.<br><br>Idag överlistade jag Tage med tandborstningen. Tricket är, som vi konstaterat förr, att få in lite tandkräm i munnen på honom. Han vägrade att smaka på mitt finger, så jag fick lura honom och stoppa hans pekfinger i tandkrämen. Då stoppade han det i munnen, nästan reflexmässigt. Sedan var det fritt fram att borsta!<br><br><br><span style="font-weight: bold;">Tisdag</span><br>En ledig dag – skönt! Vi var hemma på förmiddagen och efter lunch tog vi bussen till Västermalmsgallerian. Min plan var att Tage skulle somna genast, men han somnade först kl. 13.30. Läste en bok i en timme, gick sedan till Nils och Peter. De lekte, d.v.s. Tage tog Nils saker och utropade "Tages!" och knuffade Nils om han kom för nära. Nils svarade med att vid tillfälle banka Tage i huvudet med handen. Men de stod också och dansade tillsammans genom att gunga på knäna. I början var Tage lite försiktig, men det släppte snabbt.<br><br><div style="text-align: center;"><img src="../../../../img/IMG_0072.JPG"><span style="font-size:85%;"><span style="font-style: italic;">Tage trycker några extra gånger på knappen vid övergångsstället.</span></span><br></div><br>Vi blev sena hem, åt middag och sköt upp badet en dag. Tandborstningstricket fungerade inte lika bra idag, det var som om han genomskådat det.<br><br><br><span style="font-weight: bold;">Onsdag<br></span>Kort sammanfattning: lite besvärligt på morgonen, väldigt lätt på eftermiddagen. Det är onsdag, vilket betyder utflykt på dagis, idag tydligen till Långholmen för att titta på sniglarna under löven. Han lekte med lera när jag hämtade honom.<br><br>Innan vi åt middag hemma tänkte börja lära Tage färgerna, så jag höll upp en mugg han har och frågade:<br>– Vad är detta för färg, Tage?<br>– Gul, svarade han direkt.<br>Gul? Muggen var grön, men han har tydligen lärt sig en del färger på egen hand eller på förskolan. Han kunde rött och blått också, men det blev inte alltid rätt. Gult tycks vara en favoritfärg som han ofta chansar på.<br><br><span style="font-weight: bold;">Torsdag</span><br>Ännu en lite mer besvärlig morgon, då Tage inte är så samarbetsvillig. Till exempel vägrade han helt att sitta i sin stol vid frukosten. Jag försökte med både list och lock och pock, men fick se mig besegrad. Han fick istället sitta på Mammans stol med en kudde jag hämtade från soffan. Det gick det också.<br><br>Vi brukar inte skriva om blöjbyten här på bloggen, fast jag kan försäkra er om att det skett tusentals blöjbyten sedan Tage kom till oss. Men när jag bytte en bajsblöja denna morgonen fick jag en smärre chock: rosa! Först blev jag rädd att det kunde vara blod, men sedan tänkte jag att han måste ätit rödbetor på dagis. Vid närmare eftertanke kom jag på att han ätit matsäck igår, en matsäck som jag gjorde och jag hade inte några rödbetor i matsäcken... Färgen var dock rätt lik färgen på den lera han hade på tröjan när jag hämtade honom på förskolan på onsdagen. Han måste alltså ätit lera! Utan att gå in på några detaljer (sådant står vi över här på bloggen) kan jag meddela att jag senare fick mina misstankar bekräftade...<br><br>Den här eftermiddagen hämtade farfar Tage från dagis. Förra gången var det som om Tage inte kände igen honom först, men den här gången sade han genast "Hej farfar!". De hade hunnit leka tillsammans i lägenheten i någon timme innan jag kom hem strax efter klockan fem på eftermiddagen. Tack för hjälpen farfar!<br><span style="font-weight: bold;"><br>Fredag</span><br>En ledig dag med Tage igen, precis som en vanlig fredag alltså. Det betydde också att tandborstningen fick ta den tid det behövdes: 20 minuter.<br><br>Vi var hemma på förmiddagen, det dåliga vädret håller i sig. Efter lunchen somnade Tage i vagnen och jag tog bussen till Nationalmuseum och träffade där Peter och Nils. Lagom till vi skulle se utställningen vaknade Tage, men han verkade tycka det var rätt OK att sitta i vagnen och titta på bilder. På bussen på väg hem gick det desto livligare till. Han ville helst stå upp i vagnen och leka tittut med alla medpassagerare.<br><br>Idag insåg jag vad Tages favoriträtt är. Han är lite smålänning ändå, ty ostkaka är det han tycks gilla mest att äta! Jag hade köpt ett stort paket och idag smällde vi i oss alltihopa. Tage ville hela tiden ha mer, jag hann knappt lägga upp det på hans tallrik innan han slukat allt. När förpackningen var slut fick han äta upp resterna som fanns på skeden och därefter slickade han tallriken ren... Sylt är ett plus, men inget måste.<br><br>Ovanstående rader skrevs vid köksbordet, på den bärbara datorn. Tage satt i mitt knä och lekte med ett kastrullock. Plötsligt märker jag att det är blod på locket. Tage har skurit sig på pekfingret och blöder en del. Det är inte farligt, men om inte annat så kladdar det ner en hel del. Jag säger till honom att han måste sätta på ett plåster, och Tage går genast fram pekar ut vilken låda plåstren ligger i. Det var intressant till en början, men han ville absolut inte ha något plåster på fingret. Han är nästan lite rädd för plåster. Vi gick istället och spolade av handen under kallt vatten och då slutade det blöda. Någon timme senare ville han ha ett plåster igen och drar med mig till lådan där de finns, men han hinner ångra sig igen när jag precis ska sätta på det.<br><br>Till kvällens middag serverades bland annat gröna ärtor. Tage älskade ju att äta sockerärtor från landet hos farmor och farfar i somras, men nu vill han inte ha med dem att göra. Jag lade iallafall tre stycken på hans tallrik, ifall han skulla ha ändrat sig. Men icke: han plockade försiktigt ut ärtorna en efter en, lade dem på min tallrik och sade "Pappas!"<br><br><span style="font-weight: bold;">Lördag<br></span><span>Idag steg vi inte upp förrän strax innan åtta. När hände det senaste?<br><br></span>Solen sken idag, vilket kändes som en smärre sensation. Vi var naturligtvis tvungna att komma ut i det vackra vädret, så vi tog med oss en fotboll och gick till Långholmen. Vagnen lämnade vi lite kaxigt hemma, och Tage var precis som de säger på förskolan mycket duktig på att promenera. Vi gick runt halva Långholmen och han bara traskade på, med enstaka avbrott nedanför fågelholkar där han skulle ropa på pippin som bodde där.<br><br>Till slut hade vi kommit till badet, vilket är ganska långt bort på ön. Där började han tröttna på att gå och ville istället leka med stenar, brunnar, trappor, pinnar och allt annat han kunde komma på. Jag fick använda all min uppfinningsrikedom för att vi skulle komma vidare: locka med fåglar som fanns längre fram, leka med bollen i en viss riktning, springa och gömma mig bakom stenar längre fram osv. Trots alla ansträngningar gick det nu ganska långsamt och jag insåg att vi skulle få en sen lunch och att Tage skulle bli sömnig. Det var också nu som Tage hittade en vattenpöl att hoppa i och lerpölar att smutsa ner byxorna med. Det gjorde mig inte mer sugen på att lyfta upp honom och bära hem honom. Vi kom nästan hela vägen hem, men sedan stannade han tvärt och vände sig mot mig med armarna i vädret och sade "Bära!". Det var bara att plocka upp lerkillen i famnen och gå hem. (Väl hemma visade det sig att gymnastikskorna faktiskt hållt honom torr, trots vattenpölen han hoppade i).<br><br>Tage har lärt sig räkna. Han kan visserligen bara "ett-två" än så länge, men han vet att det kommer mera efter två. Ibland räknar han på fingrarna.<br><br>På eftermiddagen kom faster Jenny, farmor och farfar. Vi drack kaffe och åt tosca-kakor, morotskakor och brownies – eller "bulle" som Tage sammanfattade det. Av faster Jenny fick han roliga klossar som var magnetiska. Lite fusk kanske, men det gick att bygga högt och roligt med dem.<br><br><div style="text-align: center;"><img src="../../../../img/_MG_9025_1024pix.jpg"><span style="font-size:85%;"><span style="font-style: italic;">Tage och farfar vet hur man leker tillsammans.</span></span><br><br></div><br><div style="text-align: center;"><img src="../../../../img/_MG_9027_1024pix.jpg"><span style="font-size:85%;"><span style="font-style: italic;">– Aj, aj!<br><br></span> </span></div><br><div style="text-align: center;"><img src="../../../../img/_MG_9007_1024pix.jpg"><span style="font-size:85%;"><span style="font-style: italic;">Faster Jenny hade hår som var roligt att busa med.</span></span><br><br><br><div style="text-align: center;"><img src="../../../../img/_MG_9043_1024pix.jpg"><span style="font-size:85%;"><span style="font-style: italic;">Ljustekniker: farfar.</span></span><br><br></div></div>De stannade till middagen och gick sedan hem. Tage fick bada, så att han skulle vara nybadad när Mamman kom hem, och gick sedan och lade sig. Snart är Mamman hemma igen...
<!-- no comments on this post -->