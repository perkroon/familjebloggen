---
title: Vardagsrutiner
date: 2009-09-17
tags: 	
author: Pelle
layout: layouts/post.njk
originalUrl: https://nejtupp.blogspot.com/2009/09/vardagsrutiner.html
---

Den här veckan har vår höstvardag börjat. Mamman jobbar igen – men bara 80%, för både hon och Pappan är lediga en dag i veckan tillsammans med Tage. De andra tre dagarna är han på dagis.
<br><br>

Mamman mjukstartar veckorna med att jobba på måndagen och vara ledig på tisdagen. Just den här första lediga tisdagen tror jag att hon och Tage sov större delen av dagen – drygt tre timmar mitt på dagen lär både hon och Tage ha sovit – men så kommer det förstås inte alltid att vara.
<br><br>

På onsdagen gjorde Tage sin första utflykt med dagiset. Den första utflykten blev inte så fjärran: de gick tydligen till Reimersholme. Tage gick dock hela vägen dit själv, men han åt ingenting av pannkakorna vi skickade med honom i matsäcken. Han lär ha plockat lite mat från de andra barnen...
<br><br>

Idag är det torsdag och en "ganska vanlig dag", vilket betyder att jag lämnar Tage på dagis någon gång mellan halv nio och nio, och sedan hämtar Lovisa honom ungefär klockan fyra. Det blir ganska surrigt i köket vid sextiden när jag lagar mat samtidigt som alla är superhungriga och står och rycker mig i byxorna och vill ha mat (fast OK, det är nog mest Tage som gör det faktiskt). Helst vill han dock stå bredvid på en stol när jag lagar maten.
<br><br>

Imorgon är det fredag och min första lediga dag med Tage. Vad ska vi hitta på? Kanske gör vi en liten utflykt, eller också tar vi det bara lugnt här hemma. Det kan bero lite på hur våra förkylningar utvecklar sig också.
<br><br>

Till sist några bilder från i helgen, då vi var på Ulriksdals slottsträdgård tillsammans med mormor och morfar, mostrar och en morbror samt kusiner (och en extra kompis).

<figure>
	<img src="../../../img/2009/09/_MG_8490_1024pix.jpg">
	<figcaption>Tage leker på studsmattan med kusin Tore, som är den kusin som är mest jämnårig med honom.</figcaption>
</figure>

<figure>
	<img src="../../../img/2009/09/_MG_8551_1024pix.jpg">
	<figcaption>Här är hela gänget från i söndags.</figcaption>
</figure>

<figure>
	<img src="../../../img/2009/09/_MG_8532_1024pix.jpg">
	<figcaption>Vädret var opålitligt, men vi lyckades undvika de värsta skurarna. Tage leker med kusin Tore i en rolig hängande säng, ute men ändå under tak.</figcaption>
</figure>