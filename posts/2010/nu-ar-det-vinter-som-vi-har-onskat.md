---
title: Nu är det vinter som vi har önskat, hurra!
date: 2010-12-05
tags: 	
author: Pelle
layout: layouts/post.njk
originalUrl: https://nejtupp.blogspot.com/2010/12/nu-ar-det-vinter-som-vi-har-onskat.html
---

<img src="../../../img/2010/12/IMG_0446.JPG"><br>I år kom den riktiga vintern redan strax före första advent. Det är så härligt, vi hoppas innerligt att den stannar kvar ända till barnens födelsedagar i mars. Tage har aldrig varit känslig för kyla, han tycker mycket om snön och vill väldigt gärna äta den. Åke trivs också bra i vintervädret. Han tycker om att titta på snöflingor som faller både från fönstret och ifrån sin vagn när vi är ute och går. Idag gick vi ned till vår favoritpulkabacke på Långholmen och det var pulkpremiär för Åke. Han var aningens mer road av åkningen än vad Tage var vid motsvarande ålder, dvs han såg mest blasé ut och tyckte nog att det egentligen inte var mer spännande än att åka barnvagn. Tage och pappan och mamman skrattade dock högt och ljudligt när vi svischade ned för backen och snön yrde rakt på oss.

<figure>
	<img src="../../../img/2010/12/IMG_0480.JPG">

<figure>
	<img src="../../../img/2010/12/IMG_0475.JPG"><br><img src="../../../img/2010/12/IMG_0468.JPG">

<figure>
	<img src="../../../img/2010/12/IMG_0451.JPG"><br><br><img src="../../../img/2010/12/IMG_0485.JPG"><br><br><br>Den senaste veckan var fullspäckad och kul. Morfar var här och vi tog många långa härliga vinterpromenader och gick på både teater och bio. Farmor och farfar har passat Åke medan Pelle och jag tog en långtur till Ikea, och i helgen har vi fikat hos grannarna och varit på kalas hos morbror Filip.<br>

<figure>
	<img src="../../../img/2010/12/IMG_0488.JPG">Tage har fått en liten julgran och en adventskalender med 24 små lådor av farmor och farfar. I varje liten låda finns en liten julgranssak att hänga i granen. Tage tycker att det är jättekul att få öppna en ny låda varje morgon men trots våra anvisningar vill han absolut inte hänga sakerna på granens grenar. Han tycker bestämt att de ska hänga på stjärnan i toppen. Än så länge går det bra men vi får se hur det ser ut när det hänger 23 saker där i toppen. Åke tycker att det är jättekul att sitta framför granen och klä av och på glittret, men det tillåter inte Tage så det får han bara göra när Tage har gått till förskolan.
