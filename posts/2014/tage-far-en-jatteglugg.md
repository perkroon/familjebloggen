---
title: Tage får en jätteglugg
date: 2014-03-25
tags: 	
author: Pelle
layout: layouts/post.njk
originalUrl: https://nejtupp.blogspot.com/2014/04/tage-far-en-jatteglugg.html
---

Just som tåget från Åre rullade in på Stockholms Centralstation på söndagseftermiddagen så tappade Tage vänster framtand, som varit lös i flera veckor. Det blödde en del, men eftersom vi just höll på att klä på oss för att kliva av tåget (med allt besvär det innebär med två pojkar med gipsade ben) så fick han kanske inte så mycket uppmärksamhet.<br>Snart konstaterade vi att ytterligare en tand var lös, bredvid den han just tappat. Den tappade han på tisdagen på förskolan, så vi vet inte riktigt hur det gick till. Han fick i alla fall hem tanden i ett litet kuvert, så att han skulle kunna lägga tanden i ett glas vatten och hoppas att tandfén skulle sköta sitt jobb.<br><br><i style="font-size: 13px; text-align: center;"></i><br>

<figure>
	<img src="../../../../img/Tages_glugg.jpg" height="640">
	<figcaption>Övre raden från vänster: 16 mars, första tanden; 18 mars, andra tanden.<br>Nedre raden från vänster: 21 mars (morgon), tredje tanden; 21 mars (eftermiddag) fjärde tanden!</figcaption>
</figure>Genast hittade han nya tänder att vicka på, de två återstående framtänderna i överkäken var nu riktigt lösa. Den första av dem trillade av på lördag morgon och den senare på eftermiddagen: nu hade det nästan blivit en vardaglig händelse i vår familj att Tage tappade en tand. Den här natten fick tandfén två tänder att jobba med i ett och samma glas, men det gick bra det också.<br><br>Totalt har tandfén alltså löst in fyra tänder på sex nätter, vilket gjort att Tage kunnat stoppa 4 blanka tiokronor i sin plånbok.<br><br>Trots att han nu har en jätteglugg kan han ändå äta äpple och sega brödkanter. Han har lärt sig tricket att tugga på sidan i munnen, vilket han kan behöva den närmaste tiden.<br><br>Och jodå, visst har en ny tand visat sig där uppe, så snart är väl gluggen ett minne blott!<br><br>

<figure>
	<img src="../../../../img/Tages+glugg-PERK4928.jpg" height="640">
	<figcaption>Hur många tänder har jag tappat sedan sist?</i><br><div class="separator" style="clear: both; text-align: center;"><i><br></i></div></figcaption>
</figure>


