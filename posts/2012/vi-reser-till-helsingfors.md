---
title: Vi reser till Helsingfors
date: 2012-10-21
tags: 	
author: Pelle
layout: layouts/post.njk
originalUrl: https://nejtupp.blogspot.com/2012/10/vi-reser-till-helsingfors.html
---

<div class="separator" style="clear: both; text-align: left;">När vi var i Levanto och firade Pappans fyrtioårsdag, så var en av presenterna en resa till Helsingfors. Bakgrunden är att han alltid brukar säga att man inte ska underskatta Helsingfors, att Finland har oförtjänt dåligt rykte som turistmål. Nu var det upp till bevis! En vacker, men ganska blåsig dag, i september åkte vi till Helsingfors med Silja Line.</div><div class="p2"><br></div><div class="p1">Vi tog tunnelbanan till Gärdet och tävlade med barnen om vem som skulle se båten först. Några gånger inför resan, bland annat när vi var på Gröna Lund, har vi pekat ut Finlandsbåtarna och sagt att snart är det vår tur att åka med dem. Färjan är naturligtvis väldigt stor, så stor att det var svårt för barnen att förstå precis när vi kom ombord på båten: vi gick ju inomhus hela vägen! Väl ombord gick vi omgående till barnavdelningen för att titta vad som fanns där. Till vår förtjusning fanns där en stor rutschkana ("russelkana") som slutade i ett färgglatt bollhav. Däremot var det inte så många andra barn, vilket säkert berodde på att detta var på en onsdag, så färjan var ganska tom.</div><div class="p2"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7922.jpg" width="640"></td></tr><tr><td class="tr-caption" style="text-align: center;"><i>Ombord på färjan.</i></td></tr></tbody></table><br></div><div class="p1">Vi upptäckte snart att det fanns ett bollhav till i ett annat rum i barnavdelningen och där fanns också många andra roliga saker, en tågbana till exempel. Tage deltog i en frågesport om kända barnlåtar och fick ett pris, både Tage och Åke deltog i en färgläggningstävling, men där var det några andra talanger som tog hem förstapriset.<br><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7893.jpg" width="640"></td></tr><tr><td class="tr-caption" style="text-align: center;"><i>Åke i bollhavet.</i></td></tr></tbody></table></div><div class="p2"><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7909.jpg" width="640"></td></tr><tr><td class="tr-caption" style="text-align: center;"><i>Tage i bollhavet.</i></td></tr></tbody></table></div><div class="p1"><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7903.jpg" width="640"></td></tr><tr><td class="tr-caption" style="text-align: center;"><i>Tage deltar i färgläggningstävlingen som anordnades. Alla fick priser!</i></td></tr></tbody></table><br>Trots resesäljarens idoga erbjudanden lyckades vi hålla oss borta från buffén och åt istället vegetariska hamburgare respektive pasta på cafeterian. Åke åt kanske inte så mycket, men allt var väldigt spännande. Vi gick ett varv runt båten också innan vi gick och la oss i hytten. Barnen fick sova i nederslafarna, föräldrarna fick sova där uppe.</div><div class="p2"><div class="separator" style="clear: both; text-align: center;"></div><br></div><div class="p1">På morgonen åt vi frukostbuffé ombord innan vi klev i land. Tage var inte särskilt intresserad av att gå, verkade rätt trött och hänging och fick åka i Åkes barnvagn under promenaden in mot centrum. Vi bodde centralt, precis vid Stockmann, och lämnade vår packning där innan vi hoppade ombord på en spårvagn som körde i en åtta runt centrum. Det är fint med gamla spårvagnar, det tycker vi allihopa! Kanske mest Åke, men alla gillar vi att åka. Vi blev hungrigare och hungrigare och plötsligt såg vi en Vapianoskylt och valde att stiga av och äta lunch där. Vi gillade alla maten, men besöket slutade lite läskigt: Åke trillade ner från barstolen vi satt på rakt ner på marmorgolvet med huvudet före… Han blev så klart väldigt ledsen, men med tröst och napp så blev det bra till slut. Han somnade i barnvagnen och vi gick vidare till ett kafé. Pappan har talat mycket om hur annorlunda kaféerna är i Helsingfors. De har bordservering och en elegans som saknas i Sverige. Visst syntes det på prislistan också, men vi unnade oss att njuta en stund medan Åke sov. När han vaknade fick han sin halva av bullen han delade med Pappan.</div><div class="p2"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7926.jpg" width="640"></td></tr><tr><td class="tr-caption" style="text-align: center;"><i>Lunch på Vapiano i Helsingfors. Läskigt höga barstolar...</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7931.jpg" width="640"></td></tr><tr><td class="tr-caption" style="text-align: center;"><i>Äntligen kafé! De har fina sådana i Helsingfors, av högre klass än i Stockholm.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7934.jpg" width="640"></td></tr><tr><td class="tr-caption" style="text-align: center;"><i>Pappan sitter avspänd och tittar in i kameran som han nyss tryckte av på bordet en bit bort.<br>Åke ligger och sover i vagnen efter att han slog i huvudet.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7942.jpg" width="640"></td></tr><tr><td class="tr-caption" style="text-align: center;"><i>Så här såg Åkes blåmärke ut efter fallet på Vapiano.</i></td></tr></tbody></table></div><div class="p1"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7935.jpg" width="640"></td></tr><tr><td class="tr-caption" style="text-align: center;"><i>Vårt stora fina hotellrum som Mamman hade fixat.</i></td></tr></tbody></table><br>Vi gillade vårt stora hotellrum – omodernt stort skulle man kunna säga att det var. Det var fint, men badrummet var inte inrett enligt 2010-talet stilideal. Toalettstolen tjöt när man spolade och barnen hade ohyggligt roligt åt detta. "Vem är det som skriker på toaletten?" På eftermiddagen hann vi sedan med mer spårvagnsåkande, domkyrkan med den roliga trappan och vi köpte spritärtor i lösvikt på torget i hamnen. Vi åt en tidig middag på en indisk restaurang och nu kändes det som att barnen började gilla att gå på restaurang. Vi var trötta på kvällen och somnade hastigt i våra båda dubbelsängar.</div><div class="p2"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C7966.jpg" width="640"></td></tr><tr><td class="tr-caption" style="text-align: center;"><i>Tage klättrar på trapporna upp mot Helsingfors domkyrka. Parkour kanske?</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8006.jpg" width="640"></td></tr><tr><td class="tr-caption" style="text-align: center;"><i>Inne i domkyrkan tände Mamman ett ljus.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8024.jpg" width="640"></td></tr><tr><td class="tr-caption" style="text-align: center;"><i>Det blåste en del och barnen sökte skydd hos Mamman, som inte ser ut att frysa just för stunden.</i></td></tr></tbody></table></div><div class="p1"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8075.jpg" width="640"></td></tr><tr><td class="tr-caption" style="text-align: center;"><i>På indisk restaurang på kvällen.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8079.jpg" width="640"></td></tr><tr><td class="tr-caption" style="text-align: center;"><i>Åke hade svårt att sitta still, men skötte sig ändå bra.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8112.jpg" width="640"></td></tr><tr><td class="tr-caption" style="text-align: center;"><i>På kvällen läste Mamman saga för barnen, passande nog Tove Jansson.</i></td></tr></tbody></table><br>Nästa dag åt vi frukostbuffé på hotellet och konstaterade att vädret var lite sämre: duggregn. Men det gjorde oss ingenting, för vi tog spårvagnen till Aqua Life och tittade på akvarier. Vi såg hajar, rockor, maneter, sköldpaddor och mycket annat. Ett fint ställe, betydligt större än Stockholms Aquaria. Även här var det lite folk, det var perfekt när vi gick runt och tittade, men kändes nästan ödsligt när vi var de enda gästerna på serveringen med kanske 150 sittplatser…<br><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8119.jpg" width="640"></td></tr><tr><td class="tr-caption" style="text-align: center;"><i>Tage leker på hotellrummet.</i></td></tr></tbody></table></div><div class="p2"><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8160.jpg" width="640"></td></tr><tr><td class="tr-caption" style="text-align: center;"><i>Det fanns många spännande akvarier på Aqua Life.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8214.jpg" width="640"></td></tr><tr><td class="tr-caption" style="text-align: center;"><i>Tage bland maneterna...</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8226.jpg" width="640"></td></tr><tr><td class="tr-caption" style="text-align: center;"><i>... och Åke och Mamman var också där.</i></td></tr></tbody></table></div><div class="p1">Efter lunch nära hotellet hann vi inte göra mycket mer än hämta vår packning och gå till båten. Nu var det fredag kväll och betydligt fler reste med båten. Det var ganska fullt i barnavdelningen med bollhaven, men det var fortfarande väldigt roligt. Middag åt vi på en lite finare restaurang denna kvällen, à la carte för Mamman och Pappan och en barnbuffé för barnen. Det var perfekt, barnen slapp vänta på sin mat och när vi fick in vår mat kunde vi hämta efterrätt åt dem. Även denna kväll gick vi ett varv runt båten innan vi lade oss, och det blåste så mycket att vi nästan var oroliga för att blåsa bort, det var roligt och spännande på samma gång. Det märktes dock inte någon sjögång på båten och vi sov gott och vaknade i Stockholm på lördagsmorgonen, med en hel helg framför oss. Vi kunde konstatera att resan var riktigt lyckad, och Pappan bugar och tackar för den fina presenten!<br><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8288.jpg" width="640"></td></tr><tr><td class="tr-caption" style="text-align: center;"><i>Åke vid middagen på vägen hem.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8291.jpg" width="640"></td></tr><tr><td class="tr-caption" style="text-align: center;"><i>Barnbuffén bestod av köttbullar, kycklingklubbor, minihamburgare och köttfärssås, <br>men också (tack och lov) spaghetti, pommes frites, pannkakor och sallad.</i></td></tr></tbody></table></div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8295.jpg" width="640"></td></tr><tr><td class="tr-caption" style="text-align: center;"><i>Tage har försett sig av dessertbuffén samtidigt som Pappan äter huvudrätt. Mamman fotograferade.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8345.jpg" width="640"></td></tr><tr><td class="tr-caption" style="text-align: center;"><i>Efter maten gick vi ut i blåsten på däck en stund.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8366.jpg" width="640"></td></tr><tr><td class="tr-caption" style="text-align: center;"><i>Vi råkade också på Mumintrollet. Åke var inte så modig just då.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8363.jpg" width="426"></td></tr><tr><td class="tr-caption" style="text-align: center;"><i>Tage tittar på utsikten från glashissen.</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Helsingforsresan-5C5C8376.jpg" width="640"></td></tr><tr><td class="tr-caption" style="text-align: center;"><i>Vi avslutade med frukostbuffé innan vi klev iland i Stockholm igen.</i></td></tr></tbody></table>
