---
title: One small step for mankind, but a giant leap for Tage
date: 2008-03-16
tags: 
  - bad
  - buss
  - drömmar
  - farfar
  - farmor	
author: Pelle
layout: layouts/post.njk
originalUrl: https://nejtupp.blogspot.com/2008/03/one-small-step-for-mankind-but-giant.html
---

Palmsöndag hos barnfamiljen. Egentligen är det ju på lördagar man tvättar sig (lögaredagen), men vi valde att bada Tage idag istället. Han tycks gilla bad. Den här gången var det inte ens särskilt jobbigt att komma upp ur badet och låta sig torkas.<br><br>Eftermiddagens stora äventyr var en lång resa, med Tages mått mätt. För första gången lämnade han trygga Söder! Vi tog buss nummer 4 till Uppland, närmare bestämt till Odenplan för att hälsa på farmor och farfar. På bussen pratade Mamman och Pappan med en dam i sjuttioårsåldern — fast det var egentligen mer av en monolog hon höll. Det börjde beskedligt med att hon frågade om hur gammal Tage var, sedan kunde hon spinna vidare på detta genom att dra paralleller med sina barn, sedan sina barnbarn och därefter redogjorde hon i detalj för receptet på den soppa som hennes barnbarn lagat kvällen innan. Det var då vi fann det för gott att stiga av och ta en liten extra promenad i det vackra vårvädret.<br><br>Hos farmor och farfar visade Tage sig från sin trötta sida. Det är precis som när vi får besök här hemma, Tage är lugn och stilla och sover nästan hela tiden. Farmor hade stickat färdigt en ny fin tröja till Tage: tack, tack! Tröttheten satt i och han sov precis hela vägen hem. När det är så är bussresan ett rent nöje. Nu ligger han här på en kudde mellan oss i soffan och sover. Jag funderade tidigare idag på vad han kan tänkas drömma om, hans erfarenheter är ju ganska begränsade. Nu har han ju fått lite nytt stoff. Kanske drömmer han om sin nya tröja, farmor och farfars lägenhet eller om damen på bussen?
<!-- no comments on this post -->