---
title: Pappan - återkomsten
date: 2009-12-13
tags: 
  - Wien
  - antibiotika
  - gran
  - jul
  - rutiner
  - semester
  - språk	
author: Pelle
layout: layouts/post.njk
originalUrl: https://nejtupp.blogspot.com/2009/12/pappan-aterkomsten.html
---

För ganska precis en vecka sedan kom jag tillbaka från Wien. Som framgått av den här bloggen har Tage varit sjuk, men när jag kom hem så hade han hunnit bli mycket bättre. Likt andra gånger när vi varit bortresta tycks Tage inte lägga särskilt märke till att vi är tillbaka. Det är helt naturligt att det plötsligt är jag som hämtar honom ur sängen på morgonen. Varför skulle det vara märkvärdigt?

<figure>
	<img src="../../../../img/_MG_9615_1024pix.jpg"><br>
	<figcaption>På Altwiener Christkindlmarkt köpte jag den här snökulan till Tage.</figcaption>
</figure>På måndagen vabbade jag och följde med Tage till doktorn för ett återbesök. Hans värden var mycket bättre, vilket bekräftade vad vi redan märkt. Han var dock lite trött och tagen efter den långa febern, så det var nog klokt att låta honom hämta krafter under måndagen också.<br><br>Sedan i tisdags är han – och vi! – tillbaka i de gamla vanliga rutinerna, med förskola och allt. Även om han varit sjuk under hela min semestervecka känns det som om han utvecklats rejält, mest språkligt. Vi kan prata med varandra nu på ett helt annat sätt än för bara några veckor sedan. Meningarna blir om inte så mycket längre så iallafall fler och de sitter tätare ihop. Han gillar att räkna, till fyra/fem klarar han själv, men mellan fem och tio så är ordningen lite olika från gång till gång.

<figure>
	<img src="../../../../img/_MG_9406_1024pix.jpg"><br>
	<figcaption>Tage kontrollerar julgransbelysningen.</figcaption>
</figure>Det tycks som om Tage varit snäll, ty tomten har redan lämnat en klapp till honom. När mamman och Tage kom hem en dag så stod det en gran lutad mot ytterdörren. "Till Tage från Tomten" stod det på en lapp. Vi tycker oss förstå att det är en gran från Enskede, men med tomten kan man aldrig vara säker... Grannen lånade ut en såg och jag kapade granen nertill och i lördags morse pyntade vi den tillsammans. Tage tog uppdraget på fullaste allvar, som han gör med de flesta aktiviteter. Kanske trodde vi att han skulle tyckte det var lite mer speciellt än han tycktes göra? Men för honom är ju det mesta nytt, så vad kan vara så speciellt med en julgran? Jag tror det är när man pyntat tre-fyra granar och minns några tidigare jular som det blir speciellt.<br><br>Några nya rutiner har tillkommit i familjen den senaste tiden. Den första är att vattna granen. Den är törstig och behöver vatten varje morgon och det är något som Tage aldrig vill missa. Han brukar för övrigt vara pådrivande med de andra sysslorna också och vi har knappt hunnit stiga ur sängen på morgonen förrän han säger "Bollarna!" följt av "Stjärnan!". Det betyder att vi ska tända de olika adventsljusen som hänger i våra fönster (som vi har släckt över natten). Han är snabb på att ta till sig rutiner!<br><br>En rutin som vi kan strunta i från och med imorgon är antibiotikan som Tage fått morgon och kväll i en dryg vecka nu. Den sista dosen är nu avklarad!
