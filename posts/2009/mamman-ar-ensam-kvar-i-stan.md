---
title: Mamman är ensam kvar i stan.
date: 2009-05-11
tags: 	
author: Lovisa
layout: layouts/post.njk
originalUrl: https://nejtupp.blogspot.com/2009/05/mamman-ar-ensam-kvar-i-stan.html
---

I morse kl 6.30 lämnade vi lägenheten alla tre. Strax utanför porten vinkades och pussades det adjö. Jag åkte vidare till jobbet och Pelle och Tage tog tåget till Arlanda för att där ta flyget till Milano där de ska semestra i 4 dagar. Å vad jag blev sugen på att följa med.

<br><br>
Sent igår kväll packades väskan och Pelle och jag tänkte ut några riktigt bra leksaker för Tage att ha på den stillasittande flygresan. Bl a så packade vi ned en glasburk fylld med små roliga saker som man kan skaka runt och plocka i och ur. Tage gillar sånt. Men idag strax efter 12 när de hade landat fick jag ett sms där det stod att Tage hade somnat så fort de steg på planet och sov sen sött igenom hela flygresan. Det var skönt att höra.
<br><br>

Nu är jag ensam kvar i stan och det är alldeles tyst och tomt i lägenheten. Jag hoppas att de har det bra där nere i Milano. Jag ska ha det lugnt och i skönt några dagar och sen, på torsdag kväll, ska jag äntligen få pussa och krama dem igen.
