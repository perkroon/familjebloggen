---
title: Tage blir en sexåring!
date: 2014-03-05
tags: 	
author: Pelle
layout: layouts/post.njk
originalUrl: https://nejtupp.blogspot.com/2014/03/tage-blir-en-sexaring.html
---

Den 4 mars är alltid en speciell dag i vår familj, för då fyller Tage år. Den här gången fyllde han sex år och just nu är Tage inne i en period då han vaknar tidigt. Han vaknar alltid någon gång mellan 05.15 och 06.00, men vi har sagt att han inte får stiga upp innan klockan slagit sex. Alltså ligger han och hummar och rullar tummar och väntar tills klockradion visar det magiska klockslaget och han studsar upp ur sängen. Så hur överraskar man någon som är så morgonpigg med presenter på morgonen? Nä, det kunde vi ju inte göra. Istället fick vi lära honom hur man <i>egentligen</i> gör: födelsedagsbarnet ligger i sängen och låtsas sova och spelar sedan överraskad när gratulanterna väl kommer. Så fick det bli, och det funkade väldigt bra!<br><br>

<figure>
	<img src="../../../../img/Tages+fo%CC%88delsedag-PERK4172.jpg" height="426">
	<figcaption>Tage öppnar paket i sängen vid klockan sex på morgonen. Ett Angry Birds-paraply!</figcaption>
</figure>Bland Tages presenter märktes ett paraply, ett labyrintspel, en smurf, ett Lego-rymdskepp, ett kristallexperiment och två böcker. Genast ville han börja bygga ihop sitt lego!<br><br>

<figure>
	<img src="../../../../img/Tages+fo%CC%88delsedag-PERK4197.jpg" height="426">
	<figcaption>Klockan har hunnit bli halv sju och Tage börjar med legot. Han gillar alltid att bygga efter ritningarna <br>och det ytterst sällan han behöver assistans, nästan enbart för att klistra på klistermärken.</figcaption>
</figure>

<figure>
	<img src="../../../../img/Tages+fo%CC%88delsedag-PERK4204.jpg" height="426">
	<figcaption>Fem i sju äter vi frukost. Tage dricker varm choklad med grädde ur födelsedagskoppen.</figcaption>
</figure>

<figure>
	<img src="../../../../img/Tages+fo%CC%88delsedag-PERK4216.jpg" height="640">
	<figcaption>En annan födelsedagstradition för barnen är att mäta längden. <br>Vi mäter mot en garderob och vi kunde se att Tage växt nästan <br>på pricken lika mycket de senaste tre åren. Nu är han 122 cm lång.</figcaption>
</figure>Det var visserligen Tages födelsedag den här dagen, men vi hade kommit överens om att det var bäst att fira båda barnens födelsedagar när farmor och farfar kom hit på eftermiddagen. Mamman hämtade barnen tidigt på förskolan, Pappan köpte en tårta och vi samlades hemma i lägenheten igen. Vi började med paketöppning i soffan, och den här gången fick alltså både Tage och Åke öppna paket. Åke fick bl.a. ett eget Nintendo (som kommer väl till pass på söndag då vi åker tåg till Åre) och Tage fick bl.a. ett stort legopaket med en drake och en borg.<br><br>

<figure>
	<img src="../../../../img/Tages+fo%CC%88delsedag-PERK4237.jpg" height="426">
	<figcaption>Åke öppnar Nintendopaketet.</figcaption>
</figure>

<figure>
	<img src="../../../../img/Tages+fo%CC%88delsedag-PERK4240.jpg" height="426">
	<figcaption>Efter paketen fick vi sjunga för barnen när tårtan kom in. Det var en grön prinsesstårta, <br>även om Tage hade önskat en rosa (men vi hittade ingen sådan). Den var både fin och god. </i> </figcaption>
</figure>



<figure>
	<img src="../../../../img/Tages+fo%CC%88delsedag-PERK4242.jpg" height="426">
	<figcaption>Tårtan. Först var det sex ljus i den och Tage fick blåsa ut ljusen, sedan var det fyra brinnande ljus och Åke blåste.</figcaption>
</figure>

<figure>
	<img src="../../../../img/Tages+fo%CC%88delsedag-PERK4243.jpg" height="426">
	<figcaption>Tage får sin tårtbit.</figcaption>
</figure><br>

<figure>
	<img src="../../../../img/Tages+fo%CC%88delsedag-PERK4253.jpg" height="426">
	<figcaption>Nu har Åke sitt eget spel! Han var dock generös med att låna ut det till Tage, <br>och med tanke på att han ofta lånat Tages Nintendo så är det väl inte mer än rättvist.</figcaption>
</figure>
