---
title: Pratkvarnen Tage, 14 månader
date: 2009-05-04
tags: 
  - första orden
  - ljud
  - prata
  - tal	
author: Pelle
layout: layouts/post.njk
originalUrl: https://nejtupp.blogspot.com/2009/05/pratkvarnen-tage-14-manader.html
---

Det är inte längre enbart Mamman och Pappan som snackar i barnfamiljen, ty nu tar Tage sig ton. Mest säger han "Mamma!" och "Pappa!", men hans ordförråd har utökats snabbt på sistone. Följande ord har vi hört honom säga:<br><ul><li>Lampa</li><li>Klocka</li><li>Trycka (samtidigt som han pekar på en knapp)<br></li><li>Napp</li><li>Tack</li><li>Skål</li><li>Knack (när vi knackar på något)<br></li><li>Titta</li></ul>Visst, uttalet är inte perfekt i alla fall, men vi förstår honom. Förutom dessa ord kan han härma djurläten, särskilt när vi sitter och läser i bilderboken "Våra vänner djuren". Då härmar han följande djur, mer eller mindre tydligt:<br><ul><li>Hund</li><li>Får</li><li>Uggla</li><li>Lejon</li><li>Svan (ett väsande ljud)</li><li>Ko</li><li>Varg</li><li>Ekorre (ett smackande ljud, för er som undrar)</li></ul>När han leker med bilar låter de brum-brum och när jag säger "vatten" så gör han ljudet som han brukar göra efter att ha druckit vatten: ett väsande "aaah" med öppen mun. Ibland tror jag det betyder att han är törstig också.<br><br>Han ger Mamman slängkyssar när hon går till jobbet på morgonen och han överfaller henne och pruttar med munnen på hennes hals när de busar i sängen. Han pussar oss också mer än gärna när vi ber om det.<br><br>Vi tycker det är jättekul!<br><br>PS. Vi glömde visst några ord: "God natt!" och "Hej då!"
<!-- no comments on this post -->