---
title:		"Överlevnadslista, de första dagarna"
date:		2008-03-08 13:24:00
updated:	2008-03-08 13:42:40
tags: 
  - knep	
originalUrl:	https://nejtupp.blogspot.com/2008/03/verlevnadslista-de-frsta-dagarna.html
---

Barnfamiljer blir nog ganska sluga med åren. Redan efter några få dagar har vi lärt oss några knep:<br><ol><li>Släck inte lampan i hallen under natten. Det är mycket värt att ha lite ströljus i sovrummet på natten så att man slipper tända en stark lampa.<br><br></li><li>Det kan aldrig bli för många kuddar i soffan. De kommer till användning när man ska sitta och försöka trösta lillpojken framför teven strax innan morgonteveprogrammen börjar, men kanske ännu mer för att stödja upp diverse armar, ben, ryggar och småbarn när mamman sitter och ammar.<br><br></li><li>Dra ut telefon ur jacket när det finns en liten möjlighet till vila. Telefonsamtal är trevliga, men de kan komma just när man håller på att få sin efterlängtade sömn. Mobilerna kan som väl är slås över på ljudlöst.<br><br></li><li>Den ammande mamman måste ha alla saker hon kan tänkas behöva under de närmaste 1-2 timmarna inom en armlängd. Kanske borde man fästa mobilen i ett gummiband?<br><br></li><li>Ha ständigt stora mängder enkel plockmat (som t.ex. cashewnötter) hemma. Den planerade lunchen kan behöva flyttas några timmar fram i tiden för att det inte passar med killens schema just nu.<br></li></ol>
<!-- no comments on this post -->