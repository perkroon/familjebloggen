---
title: Otranto - vår semesterort
description: 
date: 2017-07-19
tags:
  - resa
  - Italien
  - Otranto
author: pelle
photo: ../../../img/2017/07/italien-otranto-perk5409-20170703.jpg
layout: layouts/post.njk
---
På lördag morgon reste vi från Rom med ett snabbtåg mot Lecce i Apulien. Tåget var bekvämt och vi kom fram utan större besvär eller förseningar. Värmen i Lecce var lite chockartad, eftersom solen gassade här, i Rom hade det varit mulet. Det var en ansträngning att gå och leta upp en bankomat för att ta ut pengar, och att leta upp busshållplatsen. Efter en liten matpaus åkte vi buss till Otrantos järnvägsstation. Det var möjligt att åka tåg till Otranto från Lecce, men man skulle fått byta två gånger och den sista sträckan var ändå ersatt med buss, så vi tog en buss som gick hela vägen istället.

Vi kom fram ungefär klockan fem till den lilla staden där vi skulle tillbringa två veckor av sommaren. Sakta letade vi oss ner mot havet och på vägen köpte vi en boll i en butik – ett köp som vi hade stor glädje av hela resan skulle det visa sig!

<figure>
	<img class="breakout wp-image-222 size-full" src="../../../img/2017/07/italien-otranto-perk5407-20170703.jpg">
    <figcaption>Lovisa och Tage på gatan utanför vår lägenhet.</figcaption>
</figure>

<figure>
    <img class="breakout wp-image-220 size-full" src="../../../img/2017/07/italien-otranto-perk5400-20170702.jpg">
    <figcaption>Åke ute på den fantastiska balkongen.</figcaption>
</figure>

<figure>
	<img class="wp-image-221 size-full" src="../../../img/2017/07/italien-otranto-perk5405-20170703.jpg">
    <figcaption>En vacker utsikt mötte oss varje morgon när vi gick ut från huset.</figcaption>
</figure>

<figure>
	<img class="breakout wp-image-219 size-full" src="../../../img/2017/07/italien-otranto-perk5432-20170703.jpg">
    <figcaption>Utsikt från vår gata ner mot stranden och Otranto.</figcaption>
</figure>


<figure>
	<img class="breakout wp-image-218 size-full" src="../../../img/2017/07/italien-otranto-perk5409-20170703.jpg">
    <figcaption>Tage och jag framför Oleandern.</figcaption>
</figure>

Lägenheten vi hyrde var fantastisk! Främst naturligtvis tack vare sitt läge, med utsikt över stranden, gamla stan och strandpromenaden, men också eftersom den var så rymlig (omkring 130 kvadratmeter) och hade en stor balkong. Vi hade tre sovrum, två badrum, ett kök och en matplats, plus ett stort och rymligt vardagsrum. Lovisa hade gärna haft samma planlösning hemma i Stockholm, och varför inte?

Vår vanligaste promenadrutt var från lägenheten in mot gamla stan. Ibland gick vi hela vägen, ibland nöjde vi oss med en bit. Den närmaste stranden var en offentlig strand som alla fick vara på, sedan kom två privata stränder där man kunde hyra ett parasoll med stolar över en dag, och sedan kom ytterligare en offentlig strand inne vid stadsparken. Efter den gröna parken var man inne innanför stadsmurarna bland de trånga gatorna i gamla stan. Där var det en hel del kommers, men fanns också massor med restauranger och glassbarer.

<figure>
	<img class="breakout wp-image-217 size-full" src="../../../img/2017/07/italien-otranto-perk5503-20170703.jpg">
    <figcaption>Det blå Adriatiska havet, vid en av de privata stränderna.</figcaption>
</figure>

<figure>
	<img class="wp-image-216 size-full" src="../../../img/2017/07/italien-otranto-perk5486-20170703.jpg">
    <figcaption>
        Vi spanar från gamla stan tillbaka mot vår lägenhet på andra sidan bukten. Senare stod vi på balkongen och försökte se var vi hade stått i gamla stan när vi spanade mot lägenheten...
    </figcaption>
</figure>

<figure>
	<img class="breakout wp-image-215 size-full" src="../../../img/2017/07/italien-otranto-perk5642-20170704.jpg">
    <figcaption>I stadsparken fanns det perfekta klätterträd, med utmärkt skugga under dessutom.</figcaption>
</figure>

<figure>
	<img class="wp-image-213 size-full" src="../../../img/2017/07/italien-otranto-perk5652-20170704.jpg">
    <figcaption>Tage pekar ut vår lägenheten från en annan del av gamla stan, närmare hamnen.</figcaption>
</figure>

<figure>
    <img class="wp-image-224 size-full" src="../../../img/2017/07/italien-otranto-perk6812-20170713.jpg"/>
    <figcaption>
        Här är vi på strandpromenaden, närmare gamla stan än vår lägenhet. Det var avstängt för biltrafik och lugnt och skönt här.
    </figcaption>
</figure>

<figure>
	<img class="wp-image-212 size-full" src="../../../img/2017/07/italien-otranto-perk5664-20170704.jpg">
    <figcaption>Åke i sin nya favorittröja, som han hittade i en butik i Rom och insisterade på att vi skulle köpa. Ronaldo står det på ryggen.</figcaption>
</figure>

<figure>
	<img class="breakout wp-image-210 size-full" src="../../../img/2017/07/italien-otranto-perk5696-20170704.jpg">
    <figcaption>På väg hem igenom gamla stan.</figcaption>
</figure>

<figure>
    <img class="breakout wp-image-211 size-full" src="../../../img/2017/07/italien-otranto-perk5715-20170704.jpg">
    <figcaption>Kväll i gamla stan.</figcaption>
</figure>

<figure>
    <img class="breakout wp-image-207 size-full" src="../../../img/2017/07/italien-otranto-perk5721-20170704.jpg">
    <figcaption>På utsiktsplatsen igen, men nu på kvällen.</figcaption>
</figure>

<figure>
	<img class="wp-image-209 size-full" src="../../../img/2017/07/italien-otranto-perk5687-20170704.jpg">
    <figcaption>Bollen var alltid med oss på våra promenader! Här vid borgen i gamla stan.</figcaption>
</figure>

<figure>
	<img class="wp-image-208 size-full" src="../../../img/2017/07/italien-otranto-perk5731-20170704.jpg">
    <figcaption>
        Turister kan i Otranto betala för en lite rundtur med en tuk-tuk-liknande taxibil. Man guidas omkring bland sevärdheterna i staden, och de brukade alltid stanna nedanför vår balkong för att njuta av utsikten in mot gamla stan. Vi såg detta upprepas gång på gång, dag efter dag...
    </figcaption>
</figure>

<figure>
    <img class="breakout wp-image-223 size-full" src="../../../img/2017/07/italien-bad-i-otranto-perk6683-20170713.jpg">
    <figcaption>Här är vi redo för bad – det blev många bad de här dagarna!</figcaption>
</figure>
