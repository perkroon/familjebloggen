---
title: Ur Tages dagbok
date: 2008-04-23
tags: 	
author: Pelle
layout: layouts/post.njk
originalUrl: https://nejtupp.blogspot.com/2008/04/ur-tages-dagbok.html
---

Jag hittade Tages dagbok från i torsdags så jag publicerar den här:<br><br>17 april kl 7.32. Halvvaknade. Grymtade. Simmade lite ryggsim. Blev upplockad och ivägburen av Pappa. Fick syn på Blomman och vaknade till mer. Fick en ny blöja. Blev tillbakalagd i sängen hos  Mamma. Åt lite mjölk. Fick en adjöpuss av Pappa. Åt lite till. Somnade.<br><br>Halvvaknade. Grymtade. Simmade lite ryggsim. Åt lite mjölk. Vaknade helt. Kände mig nöjd. Skrattade mot Mamma. Lekte "tillitillitillituuuu". Jätteskoj var det. Tittade mot det ljusa fönstret och funderade på livet. Blev upplockad och ivägburen av Mamma. Fick syn på Blomman. Pratade med Blomman. Skrattade. Hörde polaren Simon gallskrika i badrummet ovanför. Fick en ny blöja. Blev påtagen en dress med nallar på.<br><br><img src="../../../../img/_MG_1007_1024pix.jpg"><br>Blev satt i babysittern. Tittade på Mamma som åt frukost. Blev fotograferad. Lekte "här kommer skallran". Tröttnade på situationen. Gnällde lite. Blev satt i babybjörnen. Hörde Mammas hjärtslag dunka. Mysigt. Lyssnade på skramlet från diskmaskinsurplockningen. Såg spisen bli ren. Hörde dammsugaren brumma. Somnade.<br><br>Vaknade. Kände mig hungrig och ledsen. Blev lagd på skötbordet. Fick syn på Blomman. Höll på att få en ny blöja. Kissade på den och på väggen. Tyckte det var lika bra. Log mot Blomman. Kom på att jag var hungrig. Skrek. Åt lite mjölk. Lyssnade på Mamma som övade på en sång. Fortsatte att klamra mig fast och äta medan Mamma gick och öppnade ytterdörren och släppte in 2 tanter och polaren Sigge. Fortsatte att äta medan Mamma gick omkring och visade upp lägenheten. Fick nog och somnade.<br><br>Vaknade. Upptäckte att jag blivit lagd i vaggan. Kände mig ensam. Skrek lite. Blev flyttad till Blomman. Log. Fick en ny blöja. Blev påklädd stickade byxor och mössa. Blev lagd i vagnen. Blev jättearg. Blev körd över dörrtröskeln några gånger. Somnade. Vaknade utomhus. Tittade på Mamma som drack cocacola med en tant och polaren Elvis. Blev jättearg. Fick syn på tärningarna som dinglade. Tystnade och tänkte. Tröttnade på situationen. Blev jättearg. Blev körd hemåt. Gallskrek i hissen.<br><br>Kom hem. Åt lite mjölk. Tjuvlyssnade på telefonsamtalet mellan Mamma och moster Sofia. Fick besök av 2 tanter och polarna Mathilda, Tove och Alva. Fick presenter och vitsippor. Blev satt i babysittern. Lekte med polarna. Blev fotograferad. Lekte lite till. Blev satt i babybjörnen. Lyssnade på Mamma som spelade piano och sjöng. Färdades till lekplatsen i babybjörnen. Lyssnade på alla barnen som lekte. Nyste av solen. Skickade MMS till Pappa. Svarade i telefonen när Pappa ringde. Somnade.

<figure>
	<img src="../../../../img/_MG_1027_1024pix.jpg">
	<figcaption>Alva, Mathilda, jag och Tove</span><br></div><br>Vaknade hemma. Färdades i babybjörnen till närbutiken och köpte mjölk. Kom hem igen. Tittade på tvätten som hängdes upp. Väntade på Pappa.<br><br>Fick syn på Pappa. Fick en puss. Blev badad av Pappa. Det var skönt. Blev torkad och påklädd under Blomman. Log. Lekte med Pappa och Mamma.

<figure>
	 <img src="../../../../img/_MG_1076_1024pix.jpg">
	<figcaption>Pappa och jag är likadana</span><br></div><br>Åt lite mjölk. Somnade. Drömde om dagens skojsigheter. Log i sömnen.
