---
title: Tage tillfrisknar och pappan kommer hem
date: 2009-12-06
tags: 	
author: Lovisa
layout: layouts/post.njk
originalUrl: https://nejtupp.blogspot.com/2009/12/tage-tillfrisknar-och-pappan-kommer-hem.html
---

Tage är äntligen helt feberfri! Det känns så skönt att se honom bli som vanligt igen även om han verkar lite tagen av veckans sjukdom. Han har gått ned 2 kg så byxorna sitter inte uppe längre och så vinglar han fram när han går. Men det går nog över snabbt. Det har gått förvånansvärt bra att få i honom den äckliga antibiotikan. Jag har hällt det i ett glas juice och han verkar inte reagera på att det smakar annorlunda. Fantastiskt.
<br><br>

Igår var vi hos farmor och farfar på lutfisklunch, fast Tage fick sojakorv. Tage var pigg och lekte och hade skoj. På kvällen kom sen min fina vän Ingela och lekte med Tage och lagade soppa åt oss. Hon var arg för att jag inte hade hört av mig till henne och bett om hjälp under den jobbiga veckan så nu har jag lovat henne att det ska aldrig ske igen.
<br><br>

Ikväll kommer äntligen äntligen Pelle tillbaka! Å vad vi har längtat efter honom.
