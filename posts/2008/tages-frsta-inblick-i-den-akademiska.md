---
title:		"Tages första inblick i den akademiska världen"
date:		2008-04-21 21:18:00
updated:	2008-11-13 08:16:43
tags: 
  - Sigtuna
  - Uppsala
  - fest
  - sömn	
originalUrl:	https://nejtupp.blogspot.com/2008/04/tages-frsta-inblick-i-den-akademiska.html
---

På fredagen deltog Tage på sin första fest. Det var Mammans kusin som disputerade på Uppsala universitet, men detaljerna i vad avhandlingen handlade om missade Tage eftersom han lämnade lokalen mitt under själva disputationen. Inte för att han tyckte det var tråkigt eller svårbegripligt, inte alls, det var bara det att han fick en sådan förfärlig hicka.<br><br>Pappan kom inte till Uppsala förrän strax innan festen skulle börja, men alla kunde berätta om Tages äventyr i Botaniska trädgården. Man hade genat genom trädgården och tydligen var någon utgång stängd, för man blev tvungen att klättra över något staket. Jag var som sagt inte med och kan inte redogöra för några detaljer, men det har berättats för mig att staketet var högt och att Tage bars över staketet på starka armar. Mamman stod bredvid och var nervös, men det gick alltså bra. Tage märkte troligen ingenting.<br><br>Klockan 18 började festen med mingel på Göteborgs nation. Familjen blev utspridd på tre platser: Mamman på ett bord, Pappan på ett annat och Tage i sin vagn vid väggen. Han låg och sov skönt hela middagen och vaknade bara när det applåderades efter talen och sånginsatserna. Då rusade Mamman och/eller Pappan upp och gungade vagnen lite nervöst, men han vaknade aldrig ordentligt. Efter sittningen fick även Tage bryta taffeln och förflyttades till bärselen. Där sov han lika gott som i vagnen och Pappan och Mamman kunde roa sig obehindrat. Min plan var annars att promenera med honom runt några kvarter i Uppsala och eventuellt dra mig tidigt tillbaka till hotellet, men den planen behövde vi aldrig genomföra. Skönt!<br><br><div style="text-align: center;"><img src="../../../../img/_MG_1048_1024pix.jpg"><span style="font-style: italic;font-size:85%;">Det gick bra att sova i både vagnen och<br>bärselen när Tage gick på fest.</span><br></div><br>Vid tvåtiden gick vi och la oss på hotellet, vilket är ungefär den tid då Tage brukar äta på natten, så det passade bra. Vi var bara lite tröttare än vanligt när Tage väckte oss på morgonen, men själv var han ordentligt pigg. På vägen hem gjorde vi utflykter till Gamla Uppsala och till Sigtuna nu när han ändå lämnat Stockholm på riktigt för första gången. Det gör vi nog snart om, med tanke på hur bra det gick!<br><br><div style="text-align: center;"><img src="../../../../img/_MG_1062_1024pix.jpg"><span style="font-size:85%;"><span style="font-style: italic;">När Tage blir äldre kanske han också gillar pajerna på Tant Brun.</span></span><br></div>
<!-- no comments on this post -->