---
title:		"Pappan ammar"
date:		2008-04-17 22:43:00
updated:	2008-04-17 22:55:05
tags: 
  - amning
  - nappflaska	
originalUrl:	https://nejtupp.blogspot.com/2008/04/pappan-ammar.html
---

Nu har det skett! Pappan har fått mata Tage. En och en halv deciliter bröstmjölksersättning fanns det i nappflaskan när vi började och snabbare än vi kunde ana var den tömd. När Mamman ammar honom brukar han ta små pauser, men nu drack han oavbrutet. Vi började fundera på hur mycket mjölk han får i sig i vanliga fall. Är det mer eller mindre än 1,5 dl?<br><br>En fördel med att jag också kan mata Tage är att Mamman inte absolut måste ha amningsberedskap hela tiden. Imorgon ska vi på fest och då skulle jag kunna smita ut med Tage och mata honom. Längre fram kan Mamman unna sig att gå på bio eller något annat om hon vill. Dessutom var det väldigt trevligt för mig att lugna Tage med lite mat i min famn istället för att bara stå bredvid och titta på.
<!-- no comments on this post -->