---
title: Tillbakablick på sommaren - Ankomst till Småland
date: 2010-09-05
tags: 	
author: Pelle
layout: layouts/post.njk
originalUrl: https://nejtupp.blogspot.com/2010/09/tillbakablick-pa-sommaren-ankomst-till.html
---

Nästa anhalt på vår Götalandsturné var Pyrtet i Småland, d.v.s farmor och farfars hus. Tåget skulle gå vid lunchtid och vi insåg att vi behövde använda förmiddagen väl för att kunna packa allt och städa Ebbelill. Vi hade en god plan, med strikt ansvarsfördelning, men när det var mindre än en halvtimme kvar tills tåget skulle gå insåg vi att vi inte skulle hinna med allt. Lunch hade vi inte hunnit äta, Ebbelill hade vi bara knappt hunnit städa och packningen var inte heller helt klar. Viktigast var ju att inte missa tåget, så vi slängde in allting i bilen och reste till stationen. Johanna hjälpte oss bära kassarna som allt hamnat i till perrongen och upp på tåget, och vi hann med tåget utan någon marginal till godo. Väl ombord började vi organisera våra plastpåsar och räkna in allt vi hade fått med oss. Det mesta var faktiskt med, men någon påse med blöjor kunde vi inte hitta, den var kvar i Halmstad... Trots fulla tåg och minimalt med tid för tågbyte i Hässleholm kom vi fram utan  några större missöden till Alvesta, där vi kunde köpa nya blöjor i en  livsmedelsaffär.

<figure>
	<img src="../../../img/2010/09/Kring+Pyrtet-_MG_3375.jpg">
	<figcaption>Tage inspekterar odlingarna strax efter ankomst till Pyrtet.</figcaption>
</figure>

<figure>
	<img src="../../../img/2010/09/Kring+Pyrtet-_MG_3404.jpg">
	<figcaption>Potatisen skalas på altanen, direkt efter skörd.</figcaption>
</figure>

<figure>
	<img src="../../../img/2010/09/Kring+Pyrtet-_MG_3392.jpg"> 
	<figcaption>Åke får träffa "Mormor Gun", d.v.s. Pappans mormor, för andra gången.
</figure>

<figure>
	<img src="../../../img/2010/09/Kring+Pyrtet-_MG_3385.jpg"> 
	<figcaption>Tage fick träffa Stina igen. Han är inte helt förtjust i henne och tycker det är lite läskigt att hon "låter som en gris". (Stina har ett medfött problem med strupen).</figcaption>
</figure>

<figure>
	<img src="../../../img/2010/09/Kring+Pyrtet-_MG_3645.jpg"> 
	<figcaption>Riktigt kul var det att åka flakmoppe! Det var skoj även på egen hand, </span><span style="font-style: italic;">men om Mamman eller Pappan åkte med på flaket så kunde Tage slappna av och skratta mer.</figcaption>
</figure>

 <figure>
	<img src="../../../img/2010/09/Kring+Pyrtet-_MG_3643.jpg"> 
	<figcaption>– Jag vill åka mer flakmoppe!</figcaption>
</figure>

<figure>
	<img src="../../../img/2010/09/Kring+Pyrtet-_MG_3556.jpg"> 
	<figcaption>Farfars åkgräsklippare var också spännande, även om han inte skrattade lika mycket.</figcaption>
</figure>

 <figure>
	<img src="../../../img/2010/09/Kring+Pyrtet-_MG_3790.jpg"> 
	<figcaption>Tage ville alltid leka med gräsklipparen, så till slut körde farfar fram den och parkerade den vid altanen så att den fanns lätt tillgänglig för lek. Oftast fick vi noggranna instruktioner om hur och var vi skulle sitta när vi lekte med honom.</figcaption>
</figure>
