---
title:		"Hur Pyret fick sina namn"
date:		2008-03-23 18:48:00
updated:	2008-11-13 08:16:45
tags: 
  - Ebbehill
  - Tage Danielsson
  - namn
  - släkt	
originalUrl:	https://nejtupp.blogspot.com/2008/03/hur-pyret-fick-sina-namn.html
---

<div style="text-align: center;"><img src="../../../../img/pappas_axel_1024pix.jpg"><span style="font-style: italic;font-size:85%;">Tage myser på Pappans axel och har med armen letat sig<br>in till värmen under skjortan.</span><br></div><br>Tage kanske undrade över namnvalen. Det blev TAGE för att mamman och pappan tyckte att det var det finaste namnet de kände till och att det passade så bra på lilla pyret för han ser just ut som en liten Tage. En bonus är också att fina Tage Danielsson blir namne. Eftersom både mamman och pappan fick tre namn när de föddes tyckte vi att Tage också skulle få det. Ett namn från mamman och ett från pappan. Isak och Ebbe är också väldigt fina namn tycker vi. Isak kommer från pappa Pelle som heter så i andranamn, och Tages farmors namn som ogift var Isaksson. För närvarande är Isak väldigt populärt och det kan vara skönt för Tage ifall han skulle känna att det är för få som heter Tage. Från mammans släkt fanns det lite olika namn, bl a Lovisas farfar Owe, pappa Thomas och bröderna Jacob och Filip men det var svårt att bestämma sig för ett. Så istället fick det bli ett namn som representerar hela Lovisas uppväxt och alla viktiga personer där i det älskade fina gamla huset Ebbehill i Halmstad. Mannen som byggde huset på 20-talet döpte det efter sin son Ebbe och i källaren finns fortfarande en liten kälke som det står Ebbe på. Om inte sonen Ebbe, som är ganska gammal nu, kommer och ber om sin kälke och om det nån gång blir en vit Halmstadvinter framöver så kan lilla Tage åka en tur på den.<br><br>3 augusti blir det namnsdagskalas för Tage! Och 19 december och 6 mars (dagen vi kom hem från BB).
<!-- no comments on this post -->