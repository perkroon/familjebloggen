---
title: En romanista ser snö
date: 2009-10-15
tags: 
  - fotboll
  - lek
  - snö	
author: Pelle
layout: layouts/post.njk
originalUrl: https://nejtupp.blogspot.com/2009/10/en-romanista-ser-sno.html
---

När man tittar i kalendern är det fortfarande bara oktober, men om man går utomhus så märker man att det redan hunnit bli mitten av november, minst... Det är kallt. Vi har satt på elementen här hemma och Tage röjde bland mina halsdukar och vantar häromdagen.

<figure>
	<img src="../../../../img/_MG_8803_1024pix.jpg">
	<figcaption>Först provade han en fin mössa...</span></span><br></div>

<figure>
	<img src="../../../../img/_MG_8798_1024pix.jpg">
	<figcaption>...sedan svepte han en halsduk om sig...</span></span><br></div>

<figure>
	<img src="../../../../img/_MG_8814_1024pix.jpg">
	<figcaption>... och till slut var han klädd<br>som en riktig romanista!</figcaption>
</figure>Tage lekte på morgonen här hemma i lägenheten innan vi skulle cykla till dagiset. Plötsligt hör jag att han tystnat. Jag tittar på honom och han står som förstenad mitt på golvet i vårt sovrum. Armarna hänger längs sidorna och han tittar ut genom sovrumsfönstret. Utanför fönstret faller snön – årets första snö! Det kändes som om han såg snö för första gången, men så var det ju inte. Redan den första morgonen på BB när Tage var mindre än ett dygn gammal låg det snö ute på marken. (Samma kväll såg Tage och jag Roma vinna över Real Madrid på teven i BB:s allrum). Dessutom har det varit en vinter till sedan dess, då vi bland annat åkte pulka. Jag tror dock att han kommer att tycka det är roligare i år.
