---
title: Hösthelg i Halmstad
date: 2013-11-13
tags: 	
author: Pelle
layout: layouts/post.njk
originalUrl: https://nejtupp.blogspot.com/2013/12/hosthelg-i-halmstad.html
---

När Pappan fyllde 40 år för ganska länge sedan fick han ett presentkort som bara kunde utnyttjas i Halmstad. Nu var det dags att utnyttja det, så vi bokade en tågresa ner en helg i mitten av november. Resan började med lite otur: vårt tåg var någon timme försenat från Stockholms Central på grund av något tåg som blivit stillastående i Årsta. Men vi kom iväg och resan till Halmstad gick bra.

<figure>
	<img src="../../../../img/Resa+till+Halmstad-PERK2127.jpg" height="426">
	<figcaption>Tage fördrev tiden med lite Super Mario...</figcaption>
</figure>

<figure>
	<img src="../../../../img/Resa+till+Halmstad-PERK2133.jpg" height="426">
	<figcaption>... och en stund senare var det Åke som spelade Super Mario och Tage byggde världar i Toca Boca Bygg på iPaden.</figcaption>
</figure>På tåget ner fick vi ett kortfattat sms från mormor där hon berättade att morfar hade ramlat när han sprang efter golfvagnen i en halkig backe och fått en quadricepsruptur (dvs en ruptur av den stora lårmuskeln). Vi tyckte det lät illa, men förstod nog inte riktigt hur allvarligt det var. Ungefär samtidigt som vi väntade på tåget på Centralen i Stockholm åkte han ambulans till akuten i Halmstad. Han blev inlagd i väntan på operation, så när vi kom ner på kvällen var han på sjukhuset. På morgonen opererades han och vi kunde inte träffa honom förrän senare på dagen.<br><br>Mormor hade hittat en annons om en föreställning som skulle ske i Kulturhuset i Folkparken i Halmstad. Vi åkte dit med barnen och fick en rolig show med tre mycket musikaliska herrar. De spelade ballongbas, skidbas, spelade på vattenglas och berättade en lång historia om hur ett vingslag en fjäril tog i Amazonas hängde ihop med hur de själva kom att bilda sitt band. Det var riktigt bra, om än lite långt för de mindre barnen (Åke i vårt fall). Mot slutet av föreställningen utbrast han, högt och ljudligt så att alla hörde det, "Nä, nu får det snart vara slut, för snart orkar jag inte mer!"<br><br>

<figure>
	<img src="../../../../img/Resa+till+Halmstad-PERK2138.jpg" height="426">
	<figcaption>De här personerna musicerade med allt som stod till buds...</figcaption>
</figure>

<figure>
	<img src="../../../../img/Resa+till+Halmstad-PERK2152.jpg" height="426">
	<figcaption>... hårtorkar, dragspel, cyklar – allt blev musik!</figcaption>
</figure>

<figure>
	<img src="../../../../img/Resa+till+Halmstad-PERK2165.jpg" height="426">
	<figcaption>Mamman mindes hur hon brukade leka i lekparken i Folkparken när hon var liten. Aldrig kommer hon väl att glömma den gången då hon fick en spik i foten just här. Något sådant missöde hände inte oss när vi stannade kvar och lekte en liten stund.</figcaption>
</figure>

<figure>
	<img src="../../../../img/Resa+till+Halmstad-PERK2168.jpg" height="640">
	<figcaption>Tage framför ett rätt fallfärdigt hus.</figcaption>
</figure>

<figure>
	<img src="../../../../img/Resa+till+Halmstad-PERK2174.jpg" height="426">
	<figcaption>(Det är inte samma räcke som i förra bilden, det fanns högre räcken också). <br>Som framgår av bilden var det rätt blött i Halmstad den här helgen.</figcaption>
</figure>

<figure>
	<img src="../../../../img/Resa+till+Halmstad-PERK2179.jpg" height="640">
	<figcaption>Vi var inte så mycket utomhus, men den här gamla blå vännen <br>fick sig några sparkar när vi passerade på väg in eller ut.</figcaption>
</figure>På eftermiddagen kunde vi åka och hälsa på morfar på sjukhuset. Vi köpte lite kaffe och kaffebröd och fikade med honom i det gemensamma allrummet på avdelningen. Morfar var på gott humör och skojade med allt och alla, men han var nog tröttare än han själv trott, så vårt besök blev inte så långvarigt. Han hade fortfarande inte fått någon besked om när han skulle kunna åka hem.</div><br>

<figure>
	<img src="../../../../img/Resa+till+Halmstad-PERK2200.jpg" height="426">
	<figcaption>Bullar från Regnbågens konditori.</figcaption>
</figure>

<figure>
	<img src="../../../../img/Resa+till+Halmstad-PERK2204.jpg" height="426">
	<figcaption>Morfar "pruttar" med händerna, vilket imponerar på Åke.</figcaption>
</figure>

<figure>
	<img src="../../../../img/Resa+till+Halmstad-PERK2209.jpg" height="426">
	<figcaption>I soffan på allrummet.</figcaption>
</figure>

<figure>
	<img src="../../../../img/Resa+till+Halmstad-PERK2212.jpg" height="426">
	<figcaption>Morfar i sin säng på sjukhuset, en miljö man inte är van att se honom i...</figcaption>
</figure>

<figure>
	<img src="../../../../img/Resa+till+Halmstad-PERK2214.jpg" height="426">
	<figcaption>När vi gick ner till bottenvåningen igen på sjukhuset för att åka och handla så satte sig Tage och Åke i några stolar vid entrén. Jag tycker det ser ut som om de har suttit där och väntat i minst ett par timmar...</figcaption>
</figure>

<figure>
	<img src="../../../../img/Resa+till+Halmstad-PERK2218.jpg" height="426">
	<figcaption>Efter sjukhuset åkte vi till en jättestor affär och handlade. Eftersom det var lördag passade vi också på att handla lördagsgodis. Det finns fler sorter att välja på här jämfört med vår lilla kvartersbutik i Stockholm...</figcaption>
</figure>

<figure>
	<img src="../../../../img/Resa+till+Halmstad-PERK2220.jpg" height="426">
	<figcaption>– En sådan vill jag ha!</figcaption>
</figure>

<figure>
	<img src="../../../../img/Resa+till+Halmstad-PERK2223.jpg" height="640">
	<figcaption>Tage, som är fem år, får sju bitar. Åke får välja fem. <br>I mars kommer det att bli åtta respektive sex bitar.</figcaption>
</figure>

<figure>
	<img src="../../../../img/Resa+till+Halmstad-PERK2230.jpg" height="426">
	<figcaption>Man kan tro att Åke står och funderar noga över vilka godbitar han ska ta, men han brukar inte vara så knusslig. <br>Och när han väl börjar äta godiset är det bara ungefär hälften av bitarna som han tycker det är lönt att äta upp, <br>resten spottar han helt enkelt ut och säger: – Den var inte så god...</figcaption>
</figure><br>

<figure>
	<img src="../../../../img/Resa+till+Halmstad-PERK2246.jpg" height="426">
	<figcaption>Direkt när vi kom hem från affären åkte vi till sjukhuset igen och kunde hämta hem morfar. Han ska ha benet helt rakt i sex veckor och det visade sig lite lurigt att få in honom i bilen. Innan vi försökte så hade han själv tanken att han skulle kunna köra bilen själv, eftersom det är en automatväxlad bil...</figcaption>
</figure>

<figure>
	<img src="../../../../img/Resa+till+Halmstad-IMG_0493.jpg" height="480">
	<figcaption>Nästa dag var det så dags för Mamman och Pappan att bege sig till Tylösands Hotell. <br>Vi tog en spadag och åt brunch. Det kan varmt rekommenderas, även åt personer som är lite skeptiska till spa. <br>På bilden ses Pappan flyta i utomhuspoolen med utsikt mot Tylön.</figcaption>
</figure>

<figure>
	<img src="../../../../img/Resa+till+Halmstad-PERK2253.jpg" height="426">
	<figcaption>En helg går fort – även om vi förlängde den och åkte ner på fredagen och tillbaka igen först på måndagen. <br>Här är vi på perrongen i Halmstad och väntar på tåget till Göteborg.</figcaption>
</figure>

<figure>
	<img src="../../../../img/Resa+till+Halmstad-PERK2272.jpg" height="426">
	<figcaption>Åke med kexchoklad i handen. Pappan hade råkat äta upp hans lilla kexchokladbit i lördagsgodiset och fick kompensera med att köpa en hel kexchoklad på tåget på väg till Göteborg. Rätt ska vara rätt! </figcaption>
</figure>

<figure>
	<img src="../../../../img/Resa+till+Halmstad-PERK2267.jpg" height="426">
	<figcaption>Åke med munnen full av kexchoklad.</figcaption>
</figure>
