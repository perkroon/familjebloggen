---
title:		"Tage firas i förväg"
date:		2010-03-01 21:55:00
updated:	2010-03-01 23:03:10
tags: 	
originalUrl:	https://nejtupp.blogspot.com/2010/03/tage-firas-i-forvag.html
---

<img src="../../../../img/Tages+2-%C3%A5rskalas-_MG_0097.jpg"><br>I lördags hade vi 2-årskalas för Tage. Han fyller inte år förrän den 4 mars men det kändes lämpligt att fira honom i förväg eftersom vi ju inte vet när vi kommer att vara på BB den närmaste veckan. Dessutom passade vi på att ha kalas när Tages farmor och farfar var i stan. Idag åkte de nämligen iväg på en månads långresa till Nya Zeeland och Australien. Till kalaset kom också Tages två kusiner Ingrid och Tore, alla mostrar och morbröder som bor i Stockholm, Ina och Tages fadder Ulrika. Tage fick flera jätteroliga böcker som vi redan har hunnit läsa tiotals gånger och en fin badanka som han badade med idag. Av farmor och farfar fick han en trehjuling. Han kan inte trampa riktigt själv ännu men i vår/sommar kommer det nog gå fint.<br><br><br><div style="text-align: center;"><img src="../../../../img/Tages+2-%C3%A5rskalas-_MG_0119.jpg"><span style="font-size:85%;"><span style="font-style: italic;">Moster Johanna fiskar efter något gott i fiskdammen.</span><br></span></div><br><br><div style="text-align: center;"><img src="../../../../img/Tages+2-%C3%A5rskalas-_MG_0113.jpg"><span style="font-size:85%;"><span style="font-style: italic;">Tage blev glad för russinpaketet och aprikoserna som låg i hans påse.<br>Johan blev glad för han fick något som han tyckte var godare än russin.<br>Ina är uppslukad av den roliga prutt-boken.<br></span></span></div><img src="../../../../img/Gravid-_MG_0083.jpg"><span style="font-size:85%;"><span style="font-style: italic;">- Puss bebisen! När kommer du ut?</span><br></span></div><br><span style="font-size:100%;">Ja, nu är det bara tre</span> dagar kvar till beräknad nedkomst. Jag har varit ledig de sista 2 veckorna, pysslat i hemmet och börjat förbereda mig mentalt. De pyttesmå blöjorna är inköpta och precis nyss tog Pelle fram en väska och började lägga ned saker som vi ska ta med till BB. Nu ska vi bara plocka fram lite bebiskläder, vaggan och liggvagnen och sen är vi beredda.<br><div style="text-align: center;"><div style="text-align: left;"><br>Tyvärr är ju Tages farmor och farfar inte kvar i stan så de får inte se den lilla bebisen när den är färsk och inte heller kan de ta hand om Tage när vi är på BB. Det är de ledsna för men de hade ju planerat sin resa sedan länge. Förhoppningsvis kommer Tages mormor från Halmstad hit snart. Hon skulle kommit redan ikväll men tyvärr har min mormor blivit väldigt dålig sista dagarna så det är bäst att min mamma stannar hos henne. Som tur är har ju Tage också mostrar och en morbror i Stockholm som kan hoppa in och hjälpa till när det behövs. Det är vi glada för.<br><br><br></div></div><img src="../../../../img/Gravid-_MG_0058.jpg"><br><br><div style="text-align: center;"><img src="../../../../img/Gravid-_MG_0065.jpg"><span style="font-size:85%;"><span style="font-style: italic;">Climb every mountain...<br><br><br></span></span></div><img src="../../../../img/Tages+2-%C3%A5rskalas-_MG_0129.jpg">Tage tycker om att sitta på köksbordet. Han klättrar upp dit och sitter och tittar på oss när vi röjer i köket. Fast när vi lagar mat vill han stå på en stol bredvid och vara delaktig i själva matlagningen. Ofta står han också vid sin egen spis och lagar mat. Sen går han runt och bjuder på pasta direkt ur sin kastrull:  "nu e maten klar, mamma!"
<!-- no comments on this post -->