---
title: Åkes barnkalas
date: 2015-03-15
tags: 	
author: Pelle
layout: layouts/post.njk 	
originalUrl: https://nejtupp.blogspot.com/2015/03/akes-barnkalas.html
---

Dagen efter Tages och Fridas barnkalas höll Åke sitt barnkalas hemma i vår lägenhet. Det var ett rätt tufft schema för oss föräldrar, och vi tror att detta var första och sista gången som kalasen hamnade på samma helg. Kl. 13.00 började det, men redan när Åke vaknade ville han veta hur länge det dröjde innan gästerna skulle komma. Hur många timmar? Hur många minuter? När han fick höra att det var 4 timmar kvar sa han "vi hinner åka till Kreta innan gästerna kommer" och när det var 45 minuter kvar sa han " vi hinner åka till Fittja innan gästerna kommer".<br>Av de 15 piraterna på Åkes förskola kunde 9 komma, så med Åke och Tage blev det 11 barn sammanlagt. En hel del av föräldrarna valde att stanna kvar också för att fika och umgås. Vi hade ungefär samma saker att bjuda på: bullar, kladdkakor och chokladbollar, plus kex som Åke hade valt ut. 

<figure>
	<img src="../../../../img/A%CC%8Akes%2Bbarnkalas-PERK2584.jpg">
	<figcaption>Åke öppnar presenter omgiven av alla gäster. Det här var en skattkista, full med diamanter, rubiner och andra ädelstenar.</figcaption>
</figure>

<figure>
	<img src="../../../../img/A%CC%8Akes%2Bbarnkalas-PERK2587.jpg">
	<figcaption>Mer paket öppnas...</figcaption>
</figure>

<figure>
	<img src="../../../../img/A%CC%8Akes%2Bbarnkalas-PERK2594.jpg">
	<figcaption>... ännu mer paket ...</figcaption>
</figure>

<figure>
	<img src="../../../../img/A%CC%8Akes%2Bbarnkalas-PERK2596.jpg">
	<figcaption>... och ännu mer!</figcaption>
</figure>

<br>Efter paketöppningen och lite fri lek i barnrummet så dukade vi fram fikat. Barnen fick det stora bordet, de vuxna fick hållas i soffan.<br><br>

<figure>
	<img src="../../../../img/A%CC%8Akes%2Bbarnkalas-PERK2603.jpg">
	<figcaption>Kalas var det här!</figcaption>
</figure>

<figure>
	<img src="../../../../img/A%CC%8Akes%2Bbarnkalas-PERK2604.jpg">
	<figcaption>Åke och Tage i sina rutiga kalasskjortor, samt Pelle till vänster i bild var de enda pojkarna på kalaset.</figcaption>
</figure>

<figure>
	<img src="../../../../img/A%CC%8Akes%2Bbarnkalas-PERK2613.jpg">
	<figcaption>Efter fikat blev det dansstopp och disco. Vi satte på discobollen med en röd strålkastare <br>(och täckte för fönstret så gott vi kunde med några påslakan). <br>Populära låtar var "Groupie", som kom åtta i Melodifestivalen kvällen innan, och så klart vinnaren "Heroes".</figcaption>
</figure>

<div>Sist även på detta kalaset hade vi skattjakt, som påminde lite om den som var på Långholmen dagen innan. Den här gången höll vi oss dock i trädgården och på vinden. De delades upp i två grupper och fick leta ledtrådar och pussla ihop koden till skattkistan (kabinväskan). Den andra av de två grupperna som gjorde skattjakten bestod av lite yngre barn, och en del av de barnen tyckte det lät väldigt läskigt med att de skulle vara tysta så att de inte väckte vindstrollet. De vågade inte alls gå upp dit, det räckte inte att hålla i handen. Men trots rädslan lyckades de tillsamman lösa uppgiften och komma över skatten!</div>
