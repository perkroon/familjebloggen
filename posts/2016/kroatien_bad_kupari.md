---
title: Kroatien - bad och Kupari
description: 
date: 2018-06-18
tags:
  - resa
  - Kroatien
author: pelle
photo: ../../../img/2018/07/kroatienresa-perk5058-20180615.jpg
layout: layouts/post.njk
originalUrl: http://kroons.se/familj/2018/06/18/mer-kroatien/
---
När vi tittade på väderprognosen för Dubrovnik innan vi reste dit tyckte vi att det såg ganska dåligt ut: åska varje dag i en hel vecka! Men när vi väl var på plats så förstod vi att väderappen hade lurat oss lite. Visst, det var hotande åskmoln som tornade upp sig varje dag, men det var bara några få gånger som det faktiskt blev regn och blixtrar. Och de gångerna var det kortvarigt.

Kroatien är bara omkring en kilometer brett vid Mlini där vi bodde. Det är en smal kustremsa och bergen bara några hundra meter bort utgör gränsen mot Bosnien. Över dessa berg såg vi ofta moln, som ibland gjorde utfall mot havet, ibland höll sig lugnt och stilla på plats över Bosnien.

<figure>
  <img class="breakout wp-image-344 size-full" src="../../../img/2018/07/kroatienresa-perk4868-20180614.jpg">
  <figcaption>Molnfronten över bergen på gränsen till Bosnien.</figcaption>
</figure>

Hotellet hade en egen pool, och där badade vi oftast. Barnen valde poolen framför havet, kanske mest för att det var stenigt i den delen av stranden som de bottnade i. Tage och Åke låg mestadels i vattnet, vi andra låg under parasollerna omkring eller badade vi också.

<figure>
  <img class="wp-image-343 size-full" src="../../../img/2018/07/kroatienresa-perk4979-20180614.jpg">
  <figcaption>Åke, Julia och Tage i poolen.</figcaption>
</figure>

<figure>
  <img class="wp-image-342 size-full" src="../../../img/2018/07/kroatienresa-perk4983-20180614.jpg">
  <figcaption>
  Det var egentligen inte tillåtet med boll i poolen, men vi var försiktiga och tog hänsyn till andra.
  </figcaption>
</figure>

<figure>
  <img class="breakout wp-image-341 size-full" src="../../../img/2018/07/kroatienresa-perk4993-20180614.jpg">
  <figcaption>Simglasögonen var roliga att använda.</figcaption>
</figure>

Ibland valde vi att gå längs kusten i riktning mot Dubrovnik. Det fanns en fin strandpromenad som sträckte sig långt bort, till ett gammalt hotellområde som hette Kupari. Efter det området gick det inte att gå längre, det var för branta klippor ner mot havet. På vägen passerade vi en liten hamn, en vattenpoloarena, flera kaféer och restauranger och många små vikar och stränder där man kunde bada.

<figure>
  <img class="wp-image-340 size-full" src="../../../img/2018/07/kroatienresa-perk5001-20180614.jpg">
  <figcaption>Mlinis vattenpololag tränade här flera gånger under vår vecka.</figcaption>
</figure>

<figure>
  <img class="breakout wp-image-339 size-full" src="../../../img/2018/07/kroatienresa-perk5002-20180614.jpg">
  <figcaption>Blick tillbaka mot hotellet, som står bakom de höga cypresserna i mitten av bilden.</figcaption>
</figure>

<figure>
  <img class="breakout wp-image-338 size-full" src="../../../img/2018/07/kroatienresa-perk5058-20180615.jpg">
  <figcaption>Ett av många möjliga badställen.</figcaption>
</figure>

Om man tittade längs kusten från vårt hotell såg man stora byggnader en bit bort – fina hotell verkade det som. Men när vi kom närmare såg vi att det var något helt annat. Detta var Kupari, ett område med tre stora hotell, en fin strand och många andra byggnader. Men alla byggnader är övergivna och  trasiga, det är bara ruiner där växtligheten håller på att ta över. Enligt den information vi fick tag på så var detta den jugoslaviska försvarsmaktens semesterparadis innan kriget på 1990-talet. Det äldsta hotellet på området – Grand Hotel – byggdes 1918, de andra var modernare skapelser. När kriget bröt ut lämnade militärerna området, men de såg till att plundra allt och de sprängde också sönder husen. Vi vet inte om detta är sant, men husen har iallafall lämnats som de är, som ett politiskt minnesmärke.

Vi vandrade omkring i området och försökte föreställa oss hur det sett ut en gång i tiden. Det var både spännande, fascinerande och sorgligt att se husen nu. Enligt tidningsuppgifter lär det vara på gång att riva några av husen och bygga nya hotell, men det äldsta huset ska tydligen få stå och förfalla.

<figure>
  <img class="breakout wp-image-337 size-full" src="../../../img/2018/07/kroatienresa-perk4931-20180614.jpg">
  <figcaption>Utblick mot Kupari.</figcaption>
</figure>

<figure>
  <img class="breakout wp-image-336 size-full" src="../../../img/2018/07/kroatienresa-perk4947-20180614.jpg">
  <figcaption>Grand Hotel, från 1918.</figcaption>
</figure>

<figure>
  <img class="breakout wp-image-335 size-full" src="../../../img/2018/07/kroatienresa-perk4952-20180614.jpg">
  <figcaption>"All inclusive" har någon klottrat på det stora hotellet.</figcaption>
</figure>

<figure>
  <img class="breakout wp-image-334 size-full" src="../../../img/2018/07/kroatienresa-perk4951-20180614.jpg">
  <figcaption>Grand Hotel. Det ser ut som om någon har öppnat eld mot fasaden.</figcaption>
</figure>

<figure>
  <img class="breakout wp-image-333 size-full" src="../../../img/2018/07/kroatienresa-perk4961-20180614.jpg">
  <figcaption>Innertaket ovanför vad vi tror var receptionen hade rasat ner.</figcaption>
</figure>

<figure>
  <img class="wp-image-332 size-full" src="../../../img/2018/07/kroatienresa-perk5103-20180615.jpg">
  <figcaption>Åke fotograferar klotter.</figcaption>
</figure>

<figure>
  <img class="wp-image-331 size-full" src="../../../img/2018/07/kroatienresa-perk5099-20180615.jpg">
  <figcaption>Det var spännande och säkert lite farligt att gå omkring här.</figcaption>
</figure>

<figure>
  <img class="breakout wp-image-330 size-full" src="../../../img/2018/07/kroatienresa-perk5110-20180615.jpg">
  <figcaption>Trappstegen upp till nästa våning hade försvunnit.</figcaption>
</figure>

<figure>
  <img class="wp-image-329 size-full" src="../../../img/2018/07/kroatienresa-perk5121-20180615.jpg">
  <figcaption>Åke lyser upp ett läskigt mörkt rum.</figcaption>
</figure>

<figure>
  <img class="wp-image-328 size-full" src="../../../img/2018/07/kroatienresa-perk5116-20180615.jpg">
  <figcaption>Vi gick försiktigt omkring en kort stund i Grand Hotel.</figcaption>
</figure>

<figure>
  <img class="breakout wp-image-327 size-full" src="../../../img/2018/07/kroatienresa-perk5146-20180615.jpg">
  <figcaption>Ännu ett övergivet jättehotell.</figcaption>
</figure>

