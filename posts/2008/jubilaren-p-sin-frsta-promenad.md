---
title: Jubilaren på sin första promenad
date: 2008-03-11
tags: 
  - bad
  - barnvagn
  - faster Jenny	
author: Pelle
layout: layouts/post.njk
originalUrl: https://nejtupp.blogspot.com/2008/03/jubilaren-p-sin-frsta-promenad.html
---

<figure>
	<img src="../../../img/2008/03/_MG_0475_1024pix.jpg">
	<figcaption>Tage trött på märkesdagen, iklädd ett vintageplagg från sjuttiotalet.</figcaption>
</figure>

Det är nu precis en vecka sedan Tage föddes — han fyller alltså år, eller vecka kanske man ska säga. Grattis! Vi firade märkesdagen genom att ta en första liten promenad med honom i vagnen. Det blev inte så långt, bara runt några kvarter, men vi var nöjda när vi kunde konstatera att han tycktes bli lugn av att ligga i barnvagnen och skumpa omkring.

<figure>
	<img src="../../../img/2008/03/_MG_0508_1024pix.jpg">
	<figcaption>Tage i barnvagnen, dock mindre påklädd än han var under själva promenaden.</figcaption>
</figure>

För oss som föräldrar kändes det lite konstigt. Vi tyckte det var ganska märkligt att gå där och skjuta Tage framför oss, och vi fick koncentrera oss när vi skulle lotsa barnvagnen över en trottoarkant eller över ett övergångställe. Samtidigt mötte vi ensamma föräldrar som inte bara hade en tvååring på axlarna utan också en vild fyraåring som ville cykla. De såg ut att ha lite mer vana än vi, men vänta några månader så är vi nog varma i kläderna vi också.

Två andra spännande aktiviteter för Tage har varit det första badet (igår) och när han fick träffa sin faster Jenny för första gången (idag). Som alltid när vi har besök är han väldigt tyst och snäll. Det är bara rörelseoskärpan i bilden nedan när han ligger i fasterns knä som visar att han faktiskt kan signalera något då och då.

<figure>
	<img src="../../../img/2008/03/_MG_0481_1024pix.jpg">
	<figcaption>Tage vinkar till alla fans på Internet.</figcaption>
</figure>

<div class="comments">
	<div class="comments-header"><h2>1 Comment</h2></div>
	<div class="comments-body">
			<div class="comment" id="comment-7030373788608992074">
				<p class="comment-header">
					<date datetime="2008-03-16T14:06:00.000+01:00">2008-03-16 14:06:00</date> 
					<a href="undefined" rel="nofollow">Anonym</a>:
				</p>
				<div class="comment-content"><p>Hej Tage - jag vinkar tillbaka!</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>