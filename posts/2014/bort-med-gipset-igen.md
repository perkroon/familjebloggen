---
title: Bort med gipset igen!
date: 2014-05-20
tags: 	
author: Pelle
layout: layouts/post.njk
originalUrl: https://nejtupp.blogspot.com/2014/05/bort-med-gipset-igen.html
---

Efter ytterligare en hel del veckor i gips, nu det kortare gipset som inte sträckte sig över knät, så var det äntligen dags att bli av med det igen! Vi slapp också att åka till Rinkeby för att göra det eftersom vi hade fått en tid till ortopeden på Astrid Lindgrens barnsjukhus på Karolinska. Praktiskt, eftersom Lovisa jobbar där. Vår avgipsningstid den 19 maj var redan klockan 8.30, så vi hade planerat att ta med oss Tage eftersom förskolan inte skulle ha öppnat i tid för oss att lämna honom där. Men eftersom Åke och Tage fick en ny kusin på lördag morgon (välkommen kusse!), så var mormor i stan och hon sov över här och kunde lämna Tage på förskolan. Alltså var det bara jag och Åke som tog buss 77 mot Karolinska den här morgonen – Lovisa cyklade.

<figure>
	<img src="../../../../img/Dags+fo%CC%88r+avgipsning+igen-PERK5930.jpg">
	<figcaption>Sista morgonen med gipset!</figcaption>
</figure>

På Karolinska letade vi upp Lovisa och gick ner i kulvertarna. Där hade Åke spenderat en del tid i samband med bytet av gips för några veckor sedan och han hittade nästan nere i gångarna.

<figure>
	<img src="../../../../img/Dags+fo%CC%88r+avgipsning+igen-PERK5950.jpg">
	<figcaption>Här är vi i den coola lila gången, med rörpost som svischar förbi i det upplysta röret.</figcaption>
</figure>

<figure>
	<img src="../../../../img/Dags+fo%CC%88r+avgipsning+igen-PERK5955.jpg">
	<figcaption>Vi hade tagit med oss kulor till Karolinska den här gången, enbart för att kunna rulla dem i den här kulbanan. Kul!</figcaption>
</figure>

<figure>
	<img src="../../../../img/Dags+fo%CC%88r+avgipsning+igen-PERK5958.jpg">
	<figcaption>Här ligger Åke redo för avgipsning. Lovisa håller fram en bok som de läste förra gången.</figcaption>
</figure>

<figure>
	<img src="../../../../img/Dags+fo%CC%88r+avgipsning+igen-PERK5966.jpg">
	<figcaption>Efter avslutat besök så åkte jag och Åke hem igen. Men först gick vi till Vurma och firade med något gott. Åke valde en chokladboll med strössel på och ett glas mjölk, men han fick smaka på min kardemummabulle också.</figcaption>
</figure>

Nu är gipstiden över, förhoppningsvis blir det aldrig något mer gips för Åke (eller någon annan i familjen). Men vi är inte klara än: nu måste Åke undvika riskaktiviteter i fyra veckor! Läkaren räknade upp följande exempel: cykla, studsmattor och spela fotboll. Det var nog lättare att säga nej när han hade gips än det kommer att vara om tre veckor när han tror sig helt återställd. Vi måste hitta på nya saker som vi kan göra utomhus fram till midsommar...
