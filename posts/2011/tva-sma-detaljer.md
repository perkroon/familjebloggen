---
title: Två små detaljer
date: 2011-03-03
tags: 
  - lekkamrat
  - ordförråd	
author: Pelle
layout: layouts/post.njk
originalUrl: https://nejtupp.blogspot.com/2011/03/tva-sma-detaljer.html
---

Två små detaljer bara, utan bild. Den första gäller Åke, som pratar hela tiden nu. Hans ordförråd är dock tämligen begränsat, han säger egentligen bara "mamma", "ta" (tack) och "dä" (där). När han är törstig kan han väsa också, sådär som man kan göra när man skålat och druckit en snaps. Mest hela tiden säger han dock "dä!" och pekar på något med handen. Det kan vara en lampknapp, en hissknapp, en dörr, mat, Tage eller vad som helst som finns runt omkring honom. "Dä!"<br><br>Den andra detaljen gäller Tage. Igår var han hemma hos Frida och lekte efter förskolan – utan Mamman och Pappan! Tänk, han börjar bli ganska stor nu, är hemma hos lekkamrater på egen hand. Det gick tydligen jättebra, och det gick att få med honom hem också även om han sa "Jag vill inte gå hem" ett tjugotal gånger...
