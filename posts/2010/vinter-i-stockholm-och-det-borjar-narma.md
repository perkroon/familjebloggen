---
title: Vinter i Stockholm och det börjar närma sig..
date: 2010-02-14
tags: 	
author: Pelle
layout: layouts/post.njk
originalUrl: https://nejtupp.blogspot.com/2010/02/vinter-i-stockholm-och-det-borjar-narma.html
---

<div style="text-align: center;"><img src="../../../../img/IMG_0228_1024pix.jpg">
	<figcaption>Tage och Pelle busar i snön på Långholmen</figcaption>
</figure><br>Det är och har varit en fantastisk vinter i Sverige i år. Till och med mormor och morfar i Halmstad har snö. Tage tycker ibland att det är lite jobbigt att ta på sig alla vinterkläder men annars har han inget emot snö och kyla verkar det som. Förskolepersonalen säger att han aldrig klagar och det är skönt att höra. Några av barnen tycker inte alls om att vara ute i snön. Idag är det söndag och vi lyckades ta oss ut tidigt och gick omkring på härliga Långholmen, åkte pulka, gungade och busade i snön. Fågelkvitter hörde vi också, så någonstans känner man ändå att våren är på väg. Tage tycker att det är spännande med alla fågelholkarna som finns på Långholmen. Han pekar på dem och säger: "där bor Pippi Långstrump" och vid nästa: "där bor Pippi Långstrump också" osv. Pippi Långstrump-sången hör till hans största favoriter och han kan hela utantill. Men han tror nog att den handlar om en fågel, och det kan man ju förstå.<br><br><br><img src="../../../../img/IMG_0232_1024pix.jpg"><br><br><br><img src="../../../../img/IMG_0213_1024pix.jpg"><br>En fredag häromveckan var alla föräldrar inbjudna på korvgrillning och fika tillsammans med förskolebarnen och personalen. Det var kul att få se hur de har det och att mingla lite med de andra föräldrarna. Tage blev jätteglad när han fick se oss. Vi fick träffa flera mammor men Pelle den enda pappan som kom.

<figure>
	<img src="../../../../img/IMG_0215_1024pix.jpg">
	<figcaption>Tage mumsar i sig sojakorv - det är ju en vegetarisk förskola.</figcaption>
</figure><br><br><br><img src="../../../../img/_MG_9903_1024pix.jpg"><br>Förra helgen åkte Pelle och jag till Trosa på "babymoon". Det var vår julklapp till varandra att åka iväg en helg och hitta på något så vi åkte till Trosa stadshotell och hade det lugnt och mysigt, promenerade, fikade, läste, badade i deras SPA, åt gott och funderade på vad nya lilla bebisen ska heta. Tage lämnade vi hos farmor och farfar och Tage vinkade glatt adjö till oss när vi åkte. Det har aldrig varit några problem med avsked och det känns väldigt skönt. Tage älskar ju att vara hos farmor och farfar. Farfar hade hämtat upp resesängen som Pelle hade när han var liten och den fungerade fortfarande utmärkt. Dessutom var den jätterolig att åka runt i när farfar körde fort fort.<br><br>

<figure>
	<img src="../../../../img/_MG_0128_1024pix.jpg">
	<figcaption>Tage har stoppat om mig med sitt täcke.<br>Lite leksaker fick jag också ifall jag skulle vakna och vilja leka lite.</figcaption>
</figure><br>Nu är det bara 2 och en halv vecka kvar till beräknade ankomstdatumet för nya bebisen. Jag mår bra men har varit lite trött sista tiden och somnar så fort jag lägger mig ned, så det har blivit mer och mer att det är Tage som nattar mig än tvärtom på kvällarna. Även när det gäller sömnen på dagarna har det blivit omvänt. På helgerna somnar jag ofta både på för- (som på bilden ovan) och eftermiddagen medan Tage nu inte sovit någon middag alls vid tre tillfällen.<br><br><br><img src="../../../../img/_MG_9924_1024pix.jpg"><br>Bebin låg länge på tvärsen och la sig inte till rätta med huvudet neråt förrän det var dags att försöka vända den. Det var tur att den klarade av det på egen hand. Nu är det inte långt kvar. Det känns väldigt spännande. Igår köpte vi en ståbräda till Tages vagn så att han kan stå när bebisen tar över hans vagn och vi gör den till liggvagn igen. Annars har vi inte förberett oss någonting ännu. Jag börjar känna att det är dags att snart sluta jobba så att man hinner förbereda sig lite mer, plocka ned vaggan och bebiskläderna från vinden och lite annat pyssel.
