---
title: Skansen
date: 2011-04-10
tags: 	
author: Pelle
layout: layouts/post.njk
originalUrl: https://nejtupp.blogspot.com/2011/04/skansen.html
---

<figure>
 	<img src="../../../img/2011/04/Skansen och sen hem-_MG_8293.jpg">
 </figure>

 Förra helgen var mormor här på ett dygns blixtvisit och vi passade då på att göra årets första Skansenbesök. Folk brukar klaga på att våren är sen. Själv är jag mycket medveten om att någon vår kan man definitivt inte förvänta sig den 2 april. Det kändes snarare som november. Men vi bylsade på oss de tjockaste vinterkläderna vi hade för att klara en heldag ute på Skansen, och det blev en riktigt rolig dag. Förutom mormor så var kusinerna Ingrid och Tore med, och Johanna & Johan och Filip & Sarah.
 

<figure>
	<img src="../../../img/2011/04/Skansen och sen hem-_MG_8327.jpg">
</figure>

 Jag tyckte att det var ovanligt kul att titta på björnarna för de var så pigga och livliga efter vinterns idesömn. Tage tyckte också att de var roliga, men minst lika kul var den här lilla hemliga mörka grottan som han hittade.

<figure>
	 <img src="../../../img/2011/04/Skansen och sen hem-_MG_8444.jpg">
	<figcaption>Tage fick sitta på morbror Filips axlar så att han kunde se när aporna fick mat.</figcaption>
</figure>

<figure>
	 <img src="../../../img/2011/04/Skansen och sen hem-_MG_8343.jpg">
	<figcaption>När vi hade tittat på en del av djuren och ätit lunch på Gubbhyllan  så var det dags för den lilla nöjesparken. </figcaption>
</figure>

<figure>
	 <img src="../../../img/2011/04/Skansen och sen hem-_MG_8362.jpg">
	<figcaption>Tage och kusin Tore åker flygplan. </figcaption>
</figure>

<figure>
	 <img src="../../../img/2011/04/Skansen och sen hem-_MG_8380.jpg">
	<figcaption>Filip visar upp att han filmade Tage och Tore när de åkte flygplanskarusell. </figcaption>
</figure>

<figure>
	 <img src="../../../img/2011/04/Skansen och sen hem-_MG_8421.jpg">
	<figcaption>På Skansen finns en minislänggunga.</figcaption>
</figure>

<figure>
	<img src="../../../img/2011/04/Skansen och sen hem-_MG_8402.jpg">
	<figcaption>Tage hade fullt sjå med att styra de båda rattarna som satt där bak.</figcaption>
</figure>

<figure>
	<img src="../../../img/2011/04/Skansen och sen hem-_MG_8489.jpg">
</figure>

Efter heldagen på Skansen var det dags för mormor att ta tåget hem till morfar i Halmstad igen och vi andra tog spårvagn och tunnelbana hem. Tage slocknade redan på spårvagnen så vi fick bära hem honom. Åke satt mest i vagnen hela dan och brydde sig inte särskilt mycket om några djur. Dagens höjdpunkt för honom var att springa omkring och busa i lunchrestaurangen. Att sitta fint och tyst och stilla och äta mat på restaurang är inte riktigt hans grej för tillfället.
