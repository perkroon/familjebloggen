---
title: Åke och hans favoriter
date: 2011-03-26
tags: 	
author: Pelle
layout: layouts/post.njk
originalUrl: https://nejtupp.blogspot.com/2011/03/ake-och-hans-favoriter.html
---

<figure>
	<img src="../../../img/2011/03/Åkes födelsedag-_MG_8019.jpg">
</figure>
 
<figure>
	<img src="../../../img/2011/03/Åkes födelsedag-_MG_8026.jpg">
	<figcaption>Puss på dig, Margareta.</figcaption>
</figure>

<figure>
	<img src="../../../img/2011/03/Åkes födelsedag-_MG_8027.jpg"> 
</figure>
 
 Åkes favoritord är forfarande "där". Det är så praktiskt tycker Åke. Det kan betyda precis allting. Idag när vi åkte buss stod han i mitt knä och hoppade upp och ned av glädje och iver medan han tittade ut genom fönstret och ropade "dä!" åt allt vi passerade. Annars har han börjat säga "pappa" allt mer och något som låter som "titta". Åke går riktigt bra nu. Precis på 1-årsdagen så lossnade det ordentligt och nu springer han omkring här efter Tage, men förstås alltid ett steg efter. Han älskar att bli jagad och att jaga oss. I veckan var Åke på 1-årsvaccinering på BVC. Det visade sig att han inte hade gått upp ett gram i vikt de senaste 2 månaderna, men det beror nog på att han har börjat gå sedan dess och så har han varit lite sjuk senaste veckan och inte haft någon vidare aptit. Åkes favorit är fortfarande diskmaskinen. Även om han sitter upptagen och leker med något inne i vardagsrummet så reagerar han alltid på ljudet av diskmaskinsluckan som öppnas borta i köket. Då släpper han allt han har för sig och kommer rusande för att hjälpa till. Något sådant kul kan han bara inte gå miste om. Sedan Åke började gå så har Tage och Åke börjat leka mer och mer tillsammans. Den absoluta favoritleken är när de åker runt runt med sina stora röda bilar som de har fått av farmor och farfar. Tage sitter och kör på sin och Åke springer efter med sin. Något annat som Åke gillar mycket är att bli kittlad. Han skrattar så att han kiknar. Andra roliga saker är att klappa händerna, vinka, kasta slängkyssar och spela på läppen. Spela på läppen är roligt t.o.m när han vaknar mitt i natten. Och ligger han bredvid oss någon natt så passar han på att även spela lite på våra läppar. Åke gillar musik. Så fort han hör minsta lilla signaturmelodi på radion så börjar han dansa.

<figure>
	 <img src="../../../img/2011/03/På Lovisas jobb-IMG_1017.jpg">
	 <figcaption>Barnfamiljen på shoppingtur i mataffären.</figcaption>
</figure>