---
title: Semesterdagarna i Salzburg
date: 2009-07-31
tags: 
  - Salzburg
  - bad
  - lek
  - lekpark
  - restaurang
  - semester
  - sol
  - Österrike	
author: Pelle
layout: layouts/post.njk
originalUrl: https://nejtupp.blogspot.com/2009/07/semesterdagarna-i-salzburg.html
---

Det blev en utlandssemester även den här sommaren – trots att nattågen söderut var fullbokade när vi ville resa. Vi fick bita i det sura äpplet och köpa en flygresa istället, från Köpenhamn via Amsterdam till München, och sedan resa vidare därifrån till Alperna i Österrike som var vårt mål. Den första natten tillbringade vi på ett hotell i München innan vi köpte en tågbiljett och fortsatte söderut.

<figure>
	<img src="../../../img/2009/07/_MG_6708_1024pix.jpg">
	<figcaption>Tage hjälper Mamman med tandborstningen på hotellrummet i München.</figcaption>
</figure>

Salzburg: Mozart, Mozarkulor och *Sound of Music*! Vi började med att släppa lös Tage i trädgården vid Schloss Mirabell. Efter en lång resa var det skönt för honom att äntligen få springa runt lite fritt.

<figure>
	<img src="../../../img/2009/07/_MG_6728_1024pix.jpg">
	<figcaption>På väg upp för Do-Re-Mi-trappan vid Schloss Mirabell.(<a href="http://www.imdb.com/media/rm2254804992/tt0059742">Så här</a> såg det ut i filmen Sound of Music).</figcaption>
</figure>

<figure>	
	<img src="../../../img/2009/07/_MG_6745_1024pix.jpg">
	<figcaption>Ett danssteg i trappan bjöd Tage fotografen på.</figcaption>
</figure>

<figure>
<img src="../../../img/2009/07/_MG_6738_1024pix.jpg">
	<figcaption>Pappan poserar med Tage. I bakgrunden syns Festung Hohensalzburg.</figcaption>
</figure>

Vi går inte så ofta på restaurang i Stockholm med Tage, men på resan var det vårt enda alternativ. De allra flesta restauranger hade barnstol även om vissa bara kunde erbjuda en kudde. Under resans gång lärde vi oss vissa knep. En sak vi glömde i början var att beställa dryck omedelbart även till Tage. *(Öl till Pappan, Almdudler till Mamman och Leitungswasser till Tage, bitte!)* Om han hade mycket spring i benen var det dumt att sätta honom i stolen direkt och sedan låta honom vänta på maten där, bättre att låta honom röra sig lite i början och sedan när maten kom locka upp honom i stolen. Att beställa lite extra bröd kunde vara bra att komma ihåg också.

<figure>
	<img srcy="-A/s1600-h/_MG_6915_1024pix.jpg">
</figure>

<figure>	
	<img src="../../../img/2009/07/_MG_6915_1024pix.jpg">
	<figcaption>På italienska restauranger hittar man lätt något till Tage. Här äter han risotto, plus lite spaghetti.</figcaption>
</figure>

<figure>
	<img src="../../../img/2009/07/_MG_6824_1024pix.jpg">
	<figcaption>En kväll valde vi den enklast möjliga middagen: hämtpizza från den närmaste sunkpizzerian och sedan åt vi på hotellrummet framför teven... Tage var inte heller så förtjust i pizzan.</figcaption>
</figure>

Hotellrummen var ganska kul för Tage. Där fanns nya saker att utforska och samtidigt var de inte större än att vi kunde ha honom under uppsikt. I ett rum gillade han att gömma sig i garderoben, i ett annat busade han med gardinen. På nätterna sov han i dubbelsängen mellan oss.

<figure>
	<img src="../../../img/2009/07/_MG_6819_1024pix.jpg">
	<figcaption>Tage busar med gardinen.</figcaption>
</figure>

<figure>
	<img src="../../../img/2009/07/_MG_6806_1024pix.jpg">
	<figcaption>Inget av rummen på resan hade något badkar, så Tage valde att duscha istället. Här kollar han så att temperaturen blir perfekt.</figcaption>
</figure>

	
Precis som på resan till Milano så blev det en del besök i lekparker i Salzburg. Vi hade läst om en lekpark nere vid floden, men den var tråkig i jämförelse med Zauberflöte-lekparken vid Schloss Mirabell. Där lät vi Tage leka samtidigt som vi försökte pusta ut på en bänk. Tur att vi bodde nära lekparken och kunde gå dit ofta!

<figure>
	<img src="../../../img/2009/07/_MG_6977_1024pix.jpg">
	<figcaption>Här var ett klockspel monterat som man kunde spela på genom att<br>hoppa på olika rutor. Passande i just den här lekparken.</figcaption>
</figure>

<figure>
	<img src="../../../img/2009/07/_MG_6972_1024pix.jpg">
	<figcaption>Ingen lekpark utan en ordentlig gungning!</figcaption>
</figure>

Vädret var mestadels vackert i Salzburg även om det kom en och annan skur. Den första dagen i lekparken hade Pappan slarvat med insmörjningen av solskyddsmedel i ansiktet på Tage och fick skämmas när Tage hade bränt sig fläckvis... På bilden nedan syns en fläck ovanför hans vänstra öga och på kinden under ögat. Som väl var syntes det inget dagen efter.

<figure>
	<img src="../../../img/2009/07/_MG_6954_1024pix.jpg">
	<figcaption>Tage provar Mammans favoritdryck: Lattella. Blandad mjölk och juice?! Tage gillade det han också.</figcaption>
</figure>

<figure>
	<img src="../../../img/2009/07/_MG_7006_1024pix.jpg">
	<figcaption>När det inte regnade fanns det andra möjligheter att bli blöt.</figcaption>
</figure>

I Salzburg stannade vi i tre dagar innan vi for vidare till Zell am See. När vi gick från hotellet till järnvägsstationen för att resa iväg regnade det ihållande och temperaturen hade sjunkit rejält. Vi visste inte att vi snart skulle få se snön falla över bergen...