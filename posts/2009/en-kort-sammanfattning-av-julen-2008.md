---
title: En kort sammanfattning av julen 2008
date: 2009-01-04
tags: 
  - Ebbehill
  - Halmstad
  - Småland
  - annandag jul
  - farfar
  - farfarsmor
  - farmor
  - farmorsmor
  - jul
  - julafton
  - juldagen
  - morfar
  - mormor	
author: Pelle
layout: layouts/post.njk
originalUrl: https://nejtupp.blogspot.com/2009/01/en-kort-sammanfattning-av-julen-2008.html
---

Tages allra första jul firade vi i Småland, hos farmor och farfar i Pyrtet. Mitt i djupaste Småland med andra ord, uppe på höglandet. Vi åkte ner redan på lördagen och hade några dagar före julen att skaffa oss julstämning och låta Tage bekanta sig med miljön – sist Tage var i Pyrtet var i somras och då var han inte alls lika rörlig eller nyfiken som nu. Vi tog också långa promenader i de lantliga omgivningarna.

<figure>
	<img src="../../../img/2009/01/_MG_9804_1024pix.jpg">
	<figcaption>Det här vackra röda huset tycks ingen vilja ha längre, det står tomt och övergivet. Har det tur förbarmar sig kanske någon tysk turist över det och köper det.
	</figcaption>
</figure>

<figure>
	<img src="../../../img/2009/01/_MG_9822_1024pix.jpg">
	<figcaption>Det finns många gamla fina stenmurar i Småland, och vi tyckte att Tage skulle få komma lite nära en av dem, trots att han låg och sov i vagnen.</figcaption>
</figure>

På julaftonen snöande det, precis som vi hoppats. Vi började med att resa till Tages farfarsmor i södra Småland för att önska god jul. 

<figure>
	<img src="../../../img/2009/01/_MG_9840_1024pix.jpg">
	<figcaption>Tage i centrum av uppmärksamheten i soffan hemma hos "farmor Elin", d.v.s. farfarsmor. Mjukiskatten var kul att leka med tyckte Tage.</figcaption>
</figure>

<figure>
	<img src="../../../img/2009/01/_MG_9844_1024pix.jpg">
	<figcaption>Dagen till ära var Tage iklädd en pepparkaksdräkt.</figcaption>
</figure>

<figure>
	<img src="../../../img/2009/01/_MG_9853_1024pix.jpg">
	<figcaption>Bevis på att det snöade: klicka på bilden för att se den i ett större format!</figcaption>
</figure>

Julfirandet fortsatte sedan hemma hos farmor och farfar i Pyrtet, där också farmors mor ("mormor Gun") deltog. Här åt vi julbord, tittade på (delar av) Kalle Anka, knäckte nötter, såg Karl-Bertil Johnsson, åt godis, tog emot jultomten och öppnade klapparna.

<figure>
	<img src="../../../img/2009/01/_MG_9860_1024pix.jpg">
	<figcaption>"Mormor Gun", d.v.s. farmors mor, tar för sig av julbordet.</figcaption>
</figure>

<figure>
	<img src="../../../img/2009/01/_MG_9886_1024pix.jpg">
	<figcaption>Mamman ville också ha.</figcaption>
</figure>

<figure>
	<img src="../../../img/2009/01/_MG_9921_1024pix.jpg">
	<figcaption>Pappan och Tage tittade på Karl-Bertil Johnsson tillsammans.</figcaption>
</figure>
	
<figure>
	<img src="../../../img/2009/01/_MG_9944_1024pix.jpg">
	<figcaption>Tages höjdpunkt vid julklappsutdelningen var att fälla upp och ned locket till det största paketet. En kartong kan vara riktigt rolig...</figcaption>	
</figure>

På juldagen var vi bjudna på middag hos "mormor Gun" som trots att hon snart fyller 87 ställde till med middag för 12 personer. Det var spännande för Tage eftersom två yngre sysslingar deltog: Ellen och Olle. Dessutom fanns det både katter och hundar i huset.
<br><br>
Annandag jul lämnade vi Småland med tåg och for till mormor och morfar i Halmstad. På eftermiddagen var vi bjudna till Mammans faster Chatarina på middag och där var det ännu fler människor (nästan 30 personer) och fem av dem var Tages kusiner. Knappast en vilodag för Tage med andra ord!
<br><br>
Lugnare blev det på lördagen, dagen efter annandagen. Då tog mormor, Mamman och Pappan en lång promenad med Tage i vagnen. Vi gick hela vägen från hotellet i Tylösand tillbaka till Ebbehill, vilket tog drygt två timmar. Vädret var fantastiskt, även om vi inte bjöds på någon snö. Vi fick också möjlighet att umgås mer med Tages kusiner, hans morbröder och mostrar samt att titta på moster Josefine och hennes familjs nya hus, bara några kvarter från Ebbehill. Fantastiskt fint!

<figure>
	<img src="../../../img/2009/01/_MG_9956_1024pix.jpg">
	<figcaption>Fikapaus vid handikappbadet längs Prins Bertils stig. Mormor bjöd på kaffe och hembakade bullar – mums!</figcaption>
</figure>

<figure>
	<img src="../../../img/2009/01/_MG_9958_1024pix.jpg">
	<figcaption>Vi hann ut i tid så att det var ljust nästan hela vägen hem till Ebbehill.</figcaption>
</figure>

Söndagen blev uppbrottens dag. De flesta i Ebbehill packade sina väskor och reste, en del mot Mayrhofen i Österrike för skidåkning, andra gjorde som vi och reste tillbaka till Stockholm och vardagen.

<figure>
	<span style="font-weight: bold; font-style: italic;">Tack alla för en fin jul och för de fina julklapparna!</figcaption>
</figure>

<div class="comments">
	<div class="comments-header"><h2>2 Comments</h2></div>
	<div class="comments-body">
			<div class="comment" id="comment-1218038700920294555">
				<p class="comment-header">
					<date datetime="2009-01-25T13:05:00.000+01:00">2009-01-25 13:05:00</date> 
					<a href="undefined" rel="nofollow">Anonym</a>:
				</p>
				<div class="comment-content"><p>Vad fint de är vad någån stans är ni.????</p></div>
				<div class="comment-footer"></div>
			</div>
			<div class="comment" id="comment-1367494500349821458">
				<p class="comment-header">
					<date datetime="2009-01-25T14:24:00.000+01:00">2009-01-25 14:24:00</date> 
					<a href="https://www.blogger.com/profile/02900993942775660627" rel="nofollow">Pappan</a>:
				</p>
				<div class="comment-content"><p>Ja, visst är det fint! På de första två bilderna är vi i Småland, på promenad omkring Pyrtet. På de sista två bilderna är vi i Halmstad på Västkusten.</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>