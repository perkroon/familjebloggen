---
title: Tages mat- och sovklocka
date: 2009-01-28
tags: 
  - lek
  - mat
  - rutiner
  - sömn	
author: Pelle
layout: layouts/post.njk
originalUrl: https://nejtupp.blogspot.com/2009/01/tages-mat-och-sovklocka.html
---

Alla pappalediga dagar tillsammans med Tage är olika, men efter två månader vet jag ändå ganska bra hur rutinerna ser ut. En typisk dag kan se ut så här:
<br><br>

**7.15 Tage vaknar**

Nu vaknar Tage för första gången. Han brukar kunna övertalas om att sova en stund till men det är bäst att låta honom få några leksaker så att han kan sitta stilla i sängen och leka bredvid mig i en kvart först.
<br><br>

**8.00 Tage vaknar igen: frukost**

Andra gången Tage vaknar är det på riktigt och då stiger vi upp och byter en blöja. Sedan får han sitta och leka i köket under tiden som jag förbereder frukost åt honom och mig. Han äter en portion gröt, men också en ostsmörgås delad i småbitar. Det kan dock vara viktigt att han inte ser smörgåsen innan han ätit upp gröten, annars vill han genast kasta sig över mackan. Efter hand blir han mättare och mättare och det går långsammare med matningen – det är nu jag själv kan börja äta mina smörgåsar och dricka mitt té. När han är helt klar får han komma ned på golvet igen och jag försöker att läsa tidningen och borsta mina tänder.

<figure>
	<img src="../../../img/2009/01/_MG_0357_1024pix.jpg">
	<figcaption>Här sitter Tage och leker efter frukosten, i sitt eget rum. Han har fortfarande pyjamasen på sig.</figcaption>
</figure>

**9.15 Pappan duschar**

Det är bäst om Tage fått leka lite på golvet efter att ha ätit frukost i barnstolen innan han blir placerad där igen när jag ska duscha. Då lyfter jag nämligen in barnstolen i badrummet och sätter den precis utanför duschdraperiet. På handfatet laddar jag upp med ett berg med leksaker som Tage tycker är roliga just nu och sedan lyfter jag upp honom i stolen och börjar duscha. Ständigt kollar jag till honom så att han har det bra och är upptagen med någon leksak. Förr eller senare hamnar leksaken på badrumsgolvet och då gäller det att jag är beredd att räcka honom någon ny pryl. Här gäller det att hitta en bra balans mellan olika saker, och att ha något riktigt kul att bjuda på när jag ska skölja ur schampot ur håret eftersom jag då blundar som längst sammanhängande.
<br><br>

**9.45 Bädda sängen och allmän lek**

Nu infaller Tages främsta lekstund på förmiddagen. Själv följer jag efter honom och gör vad som passar i det rum han befinner sig i för stunden. Det kan handla om att bädda sängen när han är i sovrummet, att ta hand om frukostdisken när vi är i köket eller att läsa tidningen om han är i vardagsrummet.

<figure>
	<img src="../../../img/2009/01/_MG_0370_1024pix.jpg">
	<figcaption>Tage spelar en trudilutt på pianot i vardagsrummet. Nu har han fått kläder på sig och slipper springa omkring i pyjamasen.</figcaption>
</figure>

**10.45 Trött igen**

Omkring kvart i elva brukar Tage bli trött igen. Då lyfter jag upp honom i spjälsängen och så får han sova. Det brukar han göra runt en timme, sedan ställer han sig upp och låter mig förstå att han vill lämna sängen. Under denna timme kan jag ha en viss frihet i att hitta på saker.

<figure>
	<img src="../../../img/2009/01/_MG_0376_1024pix.jpg">
	<figcaption>– Gå du bara pappa, så ligger jag här och sover lite!</figcaption>
</figure>

**12.00 Första lunchen**

Nu lagar jag Tages första lunch, som oftast är äggröra gjord på två ägg. Det är bra av flera skäl: det går fort att laga, Tage älskar det och näringsmässigt är det bra att äta ägg för en vegetarian.

<figure>
	<img src="../../../img/2009/01/_MG_0380_1024pix.jpg">
	<figcaption>Äggröra.</figcaption>
</figure>

Själv försöker jag äta lunch baserad på gårdagens middag, om jag får någon tid över. Jag brukar också försöka få Tage att äta någon frukt till efterrätt, såsom päron, apelsin eller kiwi, men det lyckas inte alla dagar.

<figure>
	<img src="../../../img/2009/01/_MG_0383_1024pix.jpg">
	<figcaption>– Har du mer mat, eller är vi klara nu?</figcaption>
</figure>

**12.45 Lunchrast**

Efter den första lunchen händer det allt som oftast att vi går ut en sväng. Tage ikläds en overall och placeras i vagnen och en hissfärd senare är vi nere på gatan. Det har regnat en hel del under december och januari, men man vill ju ändå ut en sväng. Tage ser ofta nästan uttråkad ut i vagnen, men han accepterar det utan att klaga. Nu är ett ypperligt tillfälle att uträtta ärenden, träffa någon kompis, se en utställning eller bara ta en liten promenad.
<br><br>

**14.00 Sova middag**

Omkring klockan 14 blir Tage dåsig. Om vi är hemma får han sova i spjälsängen, om vi är ute med vagnen plockar jag fram kudden och fäller ner ryggstödet så att han hamnar i liggande position. I vagnen behöver han varken napp eller snuttefilt för att somna, men de är bra att ha hemma i spjälsängen.

<figure>
	<img src="../../../img/2009/01/_MG_0412_1024pix.jpg">
	<figcaption>Idag gick vi runt Långholmen. Tage är redo för sömn på bilden.</figcaption>
</figure>

**15.00 En nyvaken Tage serveras andra lunchen**

Den andra lunchen består ibland av någon hemlagad mat, men oftast av barnmat på burk – han gillar ju det bäst tycks det som. När han tröttnat på huvudmålet kan han få andra godsaker: avokado eller frukt.<br><br>

**15.45 Det sena lekpasset**

Det är vid den här tiden jag oftast börjar förbereda kvällens middag. Tage leker med sina saker och om han accepterar att vara i köket blir han lättare att passa. Ibland smiter han iväg på små upptåg: in i sitt rum eller ut i hallen för att röja bland skorna. Det är inte ovanligt att han fordrar lite mer uppmärksamhet under den här tiden: ibland accepteras inget annat är att jag bär honom i famnen. Vi brukar läsa några böcker tillsammans i soffan, då brukar han bli lugn och glad.

<figure>
	<img src="../../../img/2009/01/_MG_0392_1024pix.jpg">
	<figcaption>Tage har hittat några ställen där det är roligt att<br>gömma sig. Ett av dem är här i köket, bredvid kylskåpet.</figcaption>
</figure>

**18.30 Kvällsmat**

Plötsligt hör Tage en nyckel i dörren och en dörr som öppnas i hallen: Mamman är hemma igen! Han tar sig glatt ut i hallen för att möta. Samtidigt förbereder jag hans kvällsgröt och hans smörgås. Om timingen har funkat bra kan vi äta samtidigt alla tre, men det händer att Tage får äta före oss vuxna.<br><br>

**19.15 Möte med John Blund**

Mellan sju och åtta på kvällen går Tage och lägger sig. Nå, vi hjälper ju till en del så klart. Vissa kvällar får Tage bada, andra inte, men varje kväll borstar han tänderna noga, får en ny fin blöja och byter om till en stilig pyjamas. Sedan placeras han i spjälsängen med napp och med snuttefilten och om allt vill sig väl sover han sött inom kort.

<figure>
	<img src="../../../img/2009/01/_MG_0425_1024pix.jpg">
	<figcaption>Idag blev det bad. Tage har lärt sig hur man sätter på vattnet i badkaret och älskar att plaska med det iskalla vattnet.</figcaption>
</figure>

Under natten brukar han vakna en eller två gånger och vi kan få hjälpa honom att hitta nappen eller snuttefilten, men sedan brukar han somna om kvickt igen.
<br><br>

Sedan börjar allt om igen!

<div class="comments">
	<div class="comments-header"><h2>1 Comment</h2></div>
	<div class="comments-body">
			<div class="comment" id="comment-2560692311708380410">
				<p class="comment-header">
					<date datetime="2009-02-09T19:43:00.000+01:00">2009-02-09 19:43:00</date> 
					<a href="undefined" rel="nofollow">Anonym</a>:
				</p>
				<div class="comment-content"><p>Tage behöver du bada lite???? haha du är rolig Tage.</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>