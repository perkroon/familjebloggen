---
title:		"Nya rum och Åkes språklåda växer"
date:		2011-09-25 22:55:00
updated:	2012-01-29 22:31:02
tags: 
  - iPad
  - iPhone
  - rum
  - språk	
originalUrl:	https://nejtupp.blogspot.com/2011/10/nya-rum-och-akes-spraklada-vaxer.html
---

<div class="separator" style="clear: both; text-align: left;">Vi har bytt rum! Barnen hade tidigare det mindre sovrummet och Mamman och Pappan det större. Men varför det? Nu har vi bytt rum och det blev mycket bättre! Det finns mer plats att leka på i det nya rummet och vi behöver inte plocka undan lika mycket längre. Alla är nöjda! Dessutom finns det nu ett nytt spännande hoppställe i Mammans och Pappans sovrum...</div><div class="separator" style="clear: both; text-align: left;"><br></div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Hemmakring-_MG_9056.jpg" width="640"></td></tr><tr><td class="tr-caption" style="text-align: center;"><i>Åke kravlar sig upp i fönstret...</i></td></tr></tbody></table><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Hemmakring-_MG_9075.jpg" width="640"></td></tr><tr><td class="tr-caption" style="text-align: center;"><i>... båda är redo för nästa steg...</i></td></tr></tbody></table><div class="separator" style="clear: both; text-align: center;"><br></div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><img src="../../../../img/Hemmakring-_MG_9060.jpg" width="640"></td></tr><tr><td class="tr-caption" style="text-align: center;"><i>... och Tage kastar sig ut!</i></td></tr></tbody></table>Åke kom snabbt med ett konstaterande efter att vi genomfört ommöbleringen. Han gick fram till sin spjälsäng i det nya större rummet, pekade på sängen och sa: "Där sover Åke"! Det var den första gången vi hörde honom säga en mening med tre ord. Språkligt går det väldigt fort med Åke just nu. Istället för att fråga honom "Var är moroten"? när vi läser pekböcker, frågar vi nu "Vad är det?", och han svarar. Frågar vi honom vad hans kompisar heter svarar han "Majki, Esla, Judi" vilket förstås betyder "Majken, Elsa och Judit" – hans tre jämnåriga kamrater på förskolan.<br><br>Åke är förtjust i sin napp, men lämnar ofta ifrån sig den om man ber om den. Han blir lättare och lättare att kommunicera med. När vi ska gå ut säger han gärna "nunnelbana", vilket betyder att han vill åka tunnelbana. Ofta när han sitter i vagnen säger han "Gå! Åke gå!", vilket förstås betyder att vill komma upp och gå själv. Ringer telefonen undrar han "farfar", är det farfar som ringer? Inte sällan går Åke själv till telefonen, lyfter den och trycker på siffrorna för att ringa till farfar.  I förra veckan lekte han med min iPhone, med resultat att han lyckades ringa upp farfar alldeles på egen hand! Farfar förstod dock inte riktigt vad han ville, och hörde nog mest blippandet från Tage som satt bredvid Åke och lekte med min iPad...
<!-- no comments on this post -->