---
title: Tandläkarpremiär för Tage
date: 2011-03-28
tags: 
  - akvarium
  - fiskdamm
  - tandläkare
  - tänder	
author: Pelle
layout: layouts/post.njk
originalUrl: https://nejtupp.blogspot.com/2011/03/tandlakarpremiar-for-tage.html
---

När man fyllt tre år är det dags för det första tandläkarbesöket. Tage fick sin kallelse i god tid innan, och i lördags var det dags för själva besöket. En lördag? Ja, mottagningen hade reserverat en särskild dag åt alla treåringars första besök. Det blev Pappan som fick följa med.

<figure>
	<img src="../../../../img/Tandla%25CC%2588karpremia%25CC%2588r-_MG_8221.jpg"><br>
	<figcaption>Akvariet hjälpte till att<br>fördriva tiden i väntrummet.</figcaption>
</figure>I väntrummet var det många, många treåringar som var nervösa för sitt första besök. Tage gillade att titta på akvariet och hoppades att det snart skulle komma någon och ropa upp hans namn. Plötsligt dök Lydia från förskolan upp! Hon hade redan varit inne hos tandläkaren och var på väg hem nu. Sen kom det en tandläkare och ropade upp Tages namn: nu var det var vår tur.

<figure>
	<img src="../../../../img/Tandla%25CC%2588karpremia%25CC%2588r-_MG_8230.jpg"><br>
	<figcaption>– Gapa stort nu!</figcaption>
</figure>Först fick vi visa en tandläkare hur vi borstar tänderna, och prata om godis och om hur ofta vi åt olika saker. När vi var klara med henne så fick vi en tandborste med ett litet fodral; Tage fick välja färger själv och valde en lila tandborste och ett rosa fodral. Sedan kom det en annan tandläkare som ville räkna Tages tänder. Han hade en liten spegel som han stoppade in i munnen, och han hittade tjugo tänder, precis som det borde vara. Tage gapade stort och snällt.<br><br>Därefter var vi klara, och hade bara en sak kvar att göra innan vi gick hem: se om vi fick något i fiskdammen. Och jodå, visst nappade det! Tage fick en liten påse som innehöll en liten tandkräm, en ballong, ett klistermärke, en liten elefant och en liten sköldpadda samt en liten tandläkarspegel.

<figure>
	<img src="../../../../img/Tandla%25CC%2588karpremia%25CC%2588r-_MG_8232.jpg"><br>
	<figcaption>När vi kom hem berättade Tage för Mamman<br>att han först träffat en tandläkare och sedan<br>en "fiskman". Jag antar att det var just här<br>vi träffade fiskmannen...</span></span><br></div>
