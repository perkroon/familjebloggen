---
title: Midsommar i Halmstad
date: 2010-07-05
tags: 
  - Halmstad
  - midsommar
  - tåg	
author: Pelle
layout: layouts/post.njk
originalUrl: https://nejtupp.blogspot.com/2010/07/midsommar-i-halmstad.html
---

Så blev det midsommar till slut! Vi tog tåget ner till Halmstad, utrustade med packning, två barnvagnar och en god framförhållning. Från förra resan har vi lärt oss att det tar mycket, mycket längre tid än man tror att ta sig från vårt hem till rätt perrong på Centralen. Bara att komma upp från tunnelbaneplattformen på T-Centralen till markplan kan ta 15 minuter om man har lite otur. Men startar man bara i tid, som vi gjorde, så hinner man ändå.

<figure>
	<img src="../../../../img/Midsommarafton-_MG_1151.jpg"><br>
	<figcaption>Den midsommarfina Mamman.</span></span><br><br><div style="text-align: left;">Vi kom ned till mormor och morfar på onsdagen och stannade till söndagen. Midsommarfirandet gick i vanlig stil, d.v.s en stor fest med många människor, dans kring midsommarstången på ängen och stora mängder med god och spännande mat, allt ackompanjerat till levande musik från glada spelemän.<br></div></div><br><div style="text-align: center;"><img src="../../../../img/Midsommarafton-_MG_1184.jpg"><br></div><div style="text-align: center;">
	<figcaption>Tage gillade blåsinstrument och hittade en egen<br>trumpet i trädgården. Han delade med sig<br>av hemligheten till sin syssling Denize...</span></span><br><br></div><br><div style="text-align: center;"><img src="../../../../img/Midsommarafton-_MG_1188.jpg"><br>
	<figcaption>... och sedan fick Mamman<br>också hjälpa till att musicera.</span></span><br><br></div><br><div style="text-align: center;"><img src="../../../../img/Midsommarafton-_MG_1218.jpg"><br>
	<figcaption>Mamman ger Åke en puss över buffebordet.</span></span><br><br></div><br><div style="text-align: center;"><img src="../../../../img/Midsommarafton-_MG_1229.jpg"><br>
	<figcaption>Kusin Ida såg till att skålarna med jordgubbar var ordentligt tömda.</figcaption>
</figure><br>Det vackra vädret fortsatte efter midsommarafton och vi fick några sköna lata dagar innan vi reste hem. Vi hann ta en titt på Sofias kolonistuga, hänga på verandan, leka i trädgården, se på fotbolls-VM, äta grillat hos Josefines och en hel del annat.

<figure>
	<img src="../../../../img/S%C3%B6ndag+i+Halmstad-_MG_1261.jpg"><br></a>
	<figcaption>Mamman och Tage har bänkat sig för att njuta av...</span><br><br><br><img src="../../../../img/S%C3%B6ndag+i+Halmstad-_MG_1266.jpg"><br>
	<figcaption>... kusin Axels trombonspel.</span></span><br><br></div><br><div style="text-align: center;"><img src="../../../../img/S%C3%B6ndag+i+Halmstad-_MG_1278.jpg"><br></a>
	<figcaption>Morfar hittade ett par kvarglömda solglasögon på festen som han var<br>väldigt nöjd med när vi strosade genom kolonistugeområdet på söndagen.</figcaption>
</figure>Hemresan gick förhållandevis bra. Vi tog ett kvällståg och Tage somnade i sin vagn när vi byte tåg i Göteborg vid halv nio. Han sov sedan hela vägen till Stockholm och missade att vi stod still i Flen i nästan en och en halv timme. Förseningen gjorde att vi kom fram till Stockholm efter klockan ett på natten, vilket är just när tunnelbanan slutat gå på vardagskvällar. SJ lovade dock betala taxi till alla inom Stockholms län, men taxikön var säkert 100 meter lång när vi kom fram, och hur skulle vi göra med två barnvagnar och all packning? Vi övervägde att ta nattbussen, men eftersom det innebar både väntan och byte så tyckte vi det var för krångligt. Att gå hem gillade vi inte heller med tanke på bagaget. Istället gick vi en liten bit längs Vasagatan och haffade sedan en taxi som inte hunnit fram till taxikön än. Det var världens snällaste taxichaufför som hjälpte oss pussla in både bagage och oss själva i hans bil och sedan utan att knorra körde oss den korta sträckan till Hornstull. Tage vaknade i bilen och tittade med stora ögon på det mörka och öde Stockholm som passerade revy utanför fönstren. Vi var trötta när vi kom hem, men vi hade haft en väldigt trevlig resa.

<div class="comments">
	<div class="comments-header"><h2>2 Comments</h2></div>
	<div class="comments-body">
			<div class="comment" id="comment-3124103548133878669">
				<p class="comment-header">
					<date datetime="2010-07-19T19:59:19.130+02:00">2010-07-19 19:59:19</date> 
					<a href="undefined" rel="nofollow">eva-li</a>:
				</p>
				<div class="comment-content"><p>Åh vad din blogg är bra!Du skriver så mysigt tycker jag.<br /> Fina bilder från midsommar:) Du och Thomas är verkligen lika!! Har aldrig riktigt tänkt på det men det är ni. Bilden på dig är riktigt vacker också. Vilken skönhet!<br /> Vad kul att läsa att Tage är så hjälpsam. Vad söt han verkar:)<br />Kram på dig och hoppas sommaren är/varit fin!</p></div>
				<div class="comment-footer"></div>
			</div>
			<div class="comment" id="comment-6233783378273664210">
				<p class="comment-header">
					<date datetime="2010-08-23T10:03:11.215+02:00">2010-08-23 10:03:11</date> 
					<a href="undefined" rel="nofollow">Anonym</a>:
				</p>
				<div class="comment-content"><p>Hej Eva-Li och tack, vad gullig du är! Visst var bilderna fina från midsommar - Tage och Denize var så söta tillsammans. Det här inlägget var det Pelle som skrev (vi turas om med att skriva) så det är minsann han som får ta till sig berömmet.<br /><br />Hoppas du och familjen också har haft en riktigt fin sommar och att förskolestarten går fint. Jag ska genast gå in och kolla om du skrivit nåt om det. Stor kram! Lovisa</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>