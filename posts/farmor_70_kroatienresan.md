---
title: Farmor 70 år - Kroatienresan
description: 
date: 2018-06-18
tags:
  - Resa
  - Kroatien
author: pelle
photo: ../../img/2018/07/img_0350.jpg
layout: layouts/post.njk
---
Farmor fyllde 70 år och bjöd med oss på en resa till Mlini söder om Dubrovnik i Kroatien. Skolavslutningen var på fredagen, och redan tidigt på söndag morgon åkte vi från Arlanda. Vi hade lite otur på resan: en av de två väskorna vi lämnade in kom inte fram till Kroatien med vårt plan, så vi fick vänta på den några dagar. Som väl var fanns badkläderna i den väskan som faktiskt kom fram.

Hotellet vi bodde på hette Hotel Astarea och det låg väldigt vackert, i en bukt precis vid stranden. Det hade en egen pool som vi flitigt utnyttjade. Vi bodde i ett annex en liten bit bort, varifrån utsikten var bättre än från själva huvudbyggnaden. Vi åt frukost och middag på hotellet, lunch oftast på restaurangen nere vid stranden.

<figure>
  <img class="breakout wp-image-358 size-full" src="../../img/2018/07/kroatienresa-perk4736-20180611.jpg">
  <figcaption>På väg till hotellets entré.</figcaption>
</figure>

<figure>
  <img class="wp-image-359 size-full" src="../../img/2018/07/kroatienresa-perk4769-20180611.jpg">
  <figcaption>Annexet där vi bodde.</figcaption>
</figure>

<figure>
  <img class="wp-image-362 size-full" src="../../img/2018/07/kroatienresa-perk4727-20180611.jpg">
  <figcaption>En av de första dagarna samlades vi och skålade för farmor. Vi överlämnade också en present: en resa till Moseldalen.</figcaption>
</figure>

<figure>
  <img class="wp-image-360 size-full" src="../../img/2018/07/kroatienresa-perk4729-20180611.jpg">
  <figcaption>Detaljerna om resan stod på vår hemmagjorda vinetikett. "Qualitätsmutter, 1948"</figcaption>
</figure>

<figure>
  <img class="breakout wp-image-363 size-full" src="../../img/2018/07/kroatienresa-perk4768-20180611.jpg">
  <figcaption>Kvällsutsikt över bukten</figcaption>
</figure>

Vi ville naturligtvis se Dubrovnik och delade upp oss i två gäng: hälften tog båten och hälften åkte med vår hyrbil. Båten in till Dubrovnik gick från en liten pir nedanför hotellet och resan tog omkring en halvtimme. Det var en varm dag och Åke blev tyst och matt på båten. När vi väl steg av orkade han inte gå ett enda steg utan vi fick bära honom till ett kafé med air conditioning, köpa kall dryck och vänta på att han skulle kvickna till. Det tog ungefär en timme.

<figure>
  <img class="wp-image-357 size-full" src="../../img/2018/07/kroatienresa-perk4772-20180612.jpg">
  <figcaption>Vi spanar i det kristallklara vattnet när vi väntar på båten som ska ta oss till Dubrovnik.</figcaption>
</figure>

<figure>
  <img class="wp-image-356 size-full" src="../../img/2018/07/kroatienresa-perk4784-20180612.jpg">
  <figcaption>Åke blev varm och trött ombord på båten.</figcaption>
</figure>

<figure>
  <img class="wp-image-355 size-full" src="../../img/2018/07/kroatienresa-perk4786-20180612.jpg">
  <figcaption>Efter någon timme på ett svalt kafé mådde han bättre och kunde följa med ut.</figcaption>
</figure>

<figure>
  <img class="wp-image-354 size-full" src="../../img/2018/07/kroatienresa-perk4803-20180612.jpg">
  <figcaption>Den här fläkten uppskattades: den sprutade ut både kyla och fukt.</figcaption>
</figure>

<figure>
  <img class="wp-image-353 size-full" src="../../img/2018/07/kroatienresa-perk4807-20180612.jpg">
  <figcaption>Det som slutligen fick Åke att gå ut i värmen igen var nog att han skulle få se en massa katter. Här är en som låg i hamnen.</figcaption>
</figure>

<figure>
  <img class="wp-image-352 size-full" src="../../img/2018/07/kroatienresa-perk4827-20180612.jpg">
  <figcaption>Vi åt lunch på en restaurang på torget. Fotograf: Tage.</figcaption>
</figure>

<figure>
  <img class="breakout wp-image-349 size-full" src="../../img/2018/07/kroatienresa-perk4845-20180612.jpg">
  <figcaption>Naturligtvis provade vi glassarna. De var goda!</figcaption>
</figure>

En dag valde Jenny, Thomas, Julia, Tage och jag att göra en liten utflykt med bilen till Sokol grad. Det är en gammal fästning som omnämns första gången i text på 1300-talet, rustades av Dubrovnik på 1400-talet och som övergavs på 1600-talet. Nu är den återuppbyggd, vilket tog 50 år. När vi kom fram började det genast åska. Vi tog en paus på den lilla serveringen som fanns där uppe och kände åskan mullra i bröstet på oss. Strömmen försvann, men lustigt nog fortsatte musiken att spela. Det förblev dock mörkt i alla utställningsrum, men vi kunde använda våra telefoner som ficklampor.

<figure>
  <img class="breakout wp-image-350 size-full" src="../../img/2018/07/kroatienresa-perk4907-20180614.jpg">
  <figcaption>Sokol grad byggdes förstås på en strategiskt viktig plats. Det var fin utsikt från fästningen, men höjdrädda varnas.</figcaption>
</figure>

<figure>
  <img class="breakout wp-image-348 size-full" src="../../img/2018/07/kroatienresa-perk4910-20180614.jpg">
  <figcaption>Fotograf: Tage</figcaption>
</figure>

<figure>
  <img class="wp-image-347 size-full" src="../../img/2018/07/kroatienresa-perk4894-20180614.jpg">
  <figcaption>Ljudet fungerade hela tiden, trots strömavbrottet. Här uppe var ljudeffekterna så klart från strider.</figcaption>
</figure>

<figure>
  <img class="breakout wp-image-346 size-full" src="../../img/2018/07/kroatienresa-perk4908-20180614.jpg">
  <figcaption>Utsikt över dalen.</figcaption>
</figure>

<figure>
  <img class="wp-image-345 size-full" src="../../img/2018/07/kroatienresa-perk4971-20180614.jpg">
  <figcaption>När vi kom tillbaka till hotellet satt resten av sällskapet och spelade Ticket to Ride.</figcaption>
</figure>

På kvällarna, när barnen hade lagt sig, satt vi och spelade lite kort på uteverandan på hotellets bar. Serveringen var väldigt långsam – men utsikten var hänförande!

<figure>
  <img class="breakout wp-image-393 size-full" src="../../img/2018/07/img_0350.jpg">
  <figcaption>Kvällutsikt från barens veranda.</figcaption>
</figure>

[Original](http://kroons.se/familj/2018/06/18/farmor-70-ar-kroatienresan/)