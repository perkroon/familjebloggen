---
title: Torredembarra - promenader, djuren och huset
description: 
date: 2016-11-19
tags:
  - resa
  - Spanien
author: pelle
photo: ../../../img/2016/11/spanskt-hocc88stlov-focc88rsta-dagen-perk9509.jpg
layout: layouts/post.njk
originalUrl: http://kroons.se/familj/2016/11/19/torredembarra-promenader-djuren-och-huset/
---
Eftersom vi bodde som vi gjorde så fick vi ofta tillfälle att gå ganska långa promenader, antingen in till byn Torredembarra, eller till någon av de långa stränderna. Ibland gick vi båda sträckorna samma dag, och barnen var väldigt tappra och hade mycket ork i benen.

Vi brukade säga att vi bodde i hundområdet, för bland gatorna där vi bodde såg vi aldrig någon katt, men det skällde arga hundar i vart och varannat hus... Ibland hoppade vi högt av rädsla, även om vi visste att det fanns en hund som alltid skällde i just det huset.

<figure>
    <img class="wp-image-77 size-full" src="../../../img/2016/11/spanskt-hocc88stlov-mer-perk9830.jpg">
    <figcaption>En av de arga hundarna. De var så arga att vi fruktade att de skulle lyckas hoppa ner på gatan och börja jaga oss...</figcaption>
</figure>

<figure>
    <img class="wp-image-80 size-full" src="../../../img/2016/11/spanskt-hocc88stlov-mer-perk9661.jpg">
    <figcaption>Ibland orkade inte Åke gå riktigt hela vägen -- eller om han helt enkelt bara tyckte det var kul att sitta på mina axlar?</figcaption>
</figure>


<figure>
    <img class="wp-image-83 size-full" src="../../../img/2016/11/spanskt-hocc88stlov-focc88rsta-dagen-perk9509.jpg">
    <figcaption>
        Hela det tidiga gänget (förutom jag som håller i kameran)! Vi vilar på en mur inne i byn, vi är på väg för att handla.
    </figcaption>
</figure>


<figure>
    <img class="wp-image-84 size-full" src="../../../img/2016/11/spanskt-hocc88stlov-focc88rsta-dagen-perk9513.jpg">
    <figcaption>
        En kvart senare stod vi ute på parkeringen med våra godsaker och moffade i oss så mycket vi kunde...
    </figcaption>
</figure>


På vår promenad in till byn såg vi om vi gick i skymningen fladdermöss som flög över vägen. Andra gånger hittade barnen en del roliga grässtrån som påminde om kardborrar eftersom de genast hakade sig fast i allt det kom åt. Det blev poppis att plocka sådana och sätta svans på de som gick framför...

<figure>
    <img class="wp-image-79 size-full" src="../../../img/2016/11/spanskt-hocc88stlov-mer-perk9708.jpg">
    <figcaption>Gösta sätter en svans på Tore.</figcaption>
</figure>


Förutom hundarna och fladdermössen råkade vi också på andra djur. Vi såg ödlor, kanske en orm, katter och gräshoppor. Åke var alltid mest intresserad.

<figure>
    <img class="wp-image-75 size-full" src="../../../img/2016/11/spanskt-hocc88stlov-focc88delsedagsbad-perk0146.jpg">
    <figcaption>Åke trivdes bland katterna.</figcaption>
</figure>


<figure>
    <img class="wp-image-76 size-full" src="../../../img/2016/11/spanskt-hocc88stlov-mer-perk9740.jpg">
    <figcaption>
        Här har Åke lagt sig över en ödla som inte visste vart den kunde ta vägen och således blev helt stilla, vilket gjorde att Åke kunde studera den noga. Han låg så här i nästan tio minuter och många passerade och undrade var vi höll på med.
    </figcaption>
</figure>


<figure>
    <img class="wp-image-85 size-full" src="../../../img/2016/11/spanskt-hocc88stlov-mer-perk9567.jpg">
    <figcaption>
        Gräshoppan hittade Åke nere vid stranden. Eller, det kanske var någon annan som hittade den, men det var Åke som fångade den och sedan gick med den i några hundra meter innan han släppte ut den igen.
    </figcaption>
</figure>


Vårt hus var verkligen ett bra ställe, även om det märktes att det var tänkt att man skulle kunna äta ute om man var många (som vi var). Nu var det lite för kallt och alldeles för mörkt för att äta middagarna utomhus, men frukostarna åt vi på verandan framför huset.

<figure>
    <img class="wp-image-82 size-full" src="../../../img/2016/11/spanskt-hocc88stlov-mer-perk9684.jpg">
    <figcaption>Vi plockar ihop vad vi vill äta till frukost i köket...</figcaption>
</figure>


<figure>
    <img class="wp-image-78 size-full" src="../../../img/2016/11/spanskt-hocc88stlov-mer-perk9692.jpg">
    <figcaption>... och åt sedan ute på verandan i solen.</figcaption>
</figure>

<figure>
    <img class="wp-image-81 size-full" src="../../../img/2016/11/spanskt-hocc88stlov-mer-perk9677.jpg">
    <figcaption>På kvällen var det också ganska ont om sittplatser inomhus.</figcaption>
</figure>
