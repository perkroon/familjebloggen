---
title: Tages första Luciafirande
date: 2009-12-15
tags: 	
author: Pelle
layout: layouts/post.njk
originalUrl: https://nejtupp.blogspot.com/2009/12/tages-forsta-luciafirande.html
---

I fredags var Tage på sitt första Luciafirande. Vi har märkt att de har tränat Luciasånger på förskolan sista veckorna för plötsligt en dag satt Tage och sjöng "tipp tapp tipp tapp" (tomtarnas julnatt) hemma i köket och gjorde rörelser till och det var ingen sång som vi hade lärt honom. Mycket förväntansfulla kom vi till förskolan på fredagseftermiddagen tillsammans med massor av andra förväntansfulla föräldrar. Och det var fantastiskt gulligt såklart! Tage och hans favorit "Mimmi" var båda pepparkaksgubbe/gumma och stod längst fram. Det blev inte så mycket sång från deras sida, de stod mest häpna och förvånade och studerade publiken. Varför var alla mammor och pappor på dagis idag?

<figure>
	<img src="../../../img/2009/12/_MG_9357_1024pix.jpg">
	<figcaption>Det var många tomtar men bara två pepparkakor. (Klicka på bilden för att förstora den)</figcaption>
</figure>

<figure>
	<img src="../../../img/2009/12/_MG_9383_1024pix.jpg">
	<figcaption>Efteråt var det mysigt att krama pappa och mamma.</figcaption>
</figure>

<figure>
	<img src="../../../img/2009/12/_MG_9389_1024pix.jpg">
	<figcaption>Pepparkakshjärtat fick ett pepparkakshjärta.</figcaption>
</figure>

<figure>
	<img src="../../../img/2009/12/_MG_9365_1024pix.jpg">
	<figcaption>Här är Tage och hans favorit "Mimmi" som är en månad äldre. Hennes smeknamn har Tage hittat på själv, i själva verket heter hon något helt annat. Han pratar om henne varje dag.</figcaption>
</figure>
