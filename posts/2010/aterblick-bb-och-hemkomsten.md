---
title: Återblick, BB och hemkomsten
date: 2010-03-19
tags: 	
author: Lovisa
layout: layouts/post.njk
originalUrl: https://nejtupp.blogspot.com/2010/03/aterblick-bb-och-hemkomsten.html
---

<figure>
	<img src="../../../img/2010/03/S%C3%B6dra+BB-_MG_0274.jpg">
	<figcaption>Släktingarna beundrar det nya gossebarnet.</figcaption>
</figure>

När Pelle och Tage hade åkt hem till lägenheten stannade jag och Åke  kvar på BB ytterligare en natt. Vi tyckte att Tage skulle få en lugn natt med sin pappa efter den senaste nattens ståhej och samtidigt tyckte vi att Åke skulle stanna kvar på trygga BB åtminstone tills han var ett dygn gammal. På kvällen fick Åke och jag besök av  moster Johanna, morbror Filip med Sarah och moster Josses man Kalle. De  hade med sig fina blommor och presenter. Morgonen därpå kom Pelle tillbaka lagom till Åkes första läkarkontroll där Åke fick omdömet: fin pigg gosse utan anmärkning. Vid lunchtid kände vi oss färdiga med BB och begav oss hem igen. Pelle och Åke promenerade hem i vårsolen. Åke tyckte mycket om att åka vagn och sov sött hela vägen hem. Själv tog jag en taxi eftersom jag varken hade kappa, mössa eller strumpor med mig. Som tur var hade Pelle tagit med mina stövlar i alla fall.

<figure>
	<img src="../../../img/2010/03/Andra+dygnet-_MG_0324.jpg">
	<figcaption>Åke klädd i farmors fina stickade outfit, redo för att lämna BB och återvända till platsen där han föddes.</figcaption>
</figure>

<figure>
	<img src="../../../img/2010/03/Andra+dygnet-_MG_0340.jpg">
	<figcaption>Den fina overallen fick Åke av moster Johannas familj. Den är i minsta storleken (50-56) men Åke fyller inte riktigt ut den än. </figcaption>
</figure>

<figure>
	<img src="../../../img/2010/03/Andra+dygnet-_MG_0357.jpg">
	<figcaption>Åke är hemma igen. Här bakom dörren föddes han ett och ett halvt dygn tidigare.</figcaption>
</figure>


