---
title: Inskolning på förskolan, dag 1
date: 2009-08-17
tags: 
  - förskola
  - inskolning	
author: Pelle
layout: layouts/post.njk
originalUrl: https://nejtupp.blogspot.com/2009/08/inskolning-pa-forskolan-dag-1.html
---

Inskolningen på Tages förskola är kort: i princip en enda vecka. Den andra veckan kommer han att gå kortare dagar och sedan är han förhoppningsvis inskolad. Vi följer ett schema som förskolans personal har tagit fram. Det finns också en plan B att ta till om det inte gått så smidigt som man hoppats under första veckan.<br><br>Idag gjorde vi ett kort gemensamt besök på förskolan. Vi kom dit kl. 09.00 och stannade en timme. Jag fick inte gå omkring utan skulle sitta still i en stol samtidigt som Tage fick gå omkring och bekanta sig med de andra barnen och med lokalerna. Han tycktes trivas! En timme kändes väldigt kort, men personalen sa att han kommer att sova gott efter besöket. Jag tyckte det lät överdrivet – så märkvärdigt var det väl inte? Men de visste nog vad de pratade om, för han sov middag i över tre timmar.<br><br>Nu ser vi fram emot dag 2.
