---
title:		"Välkommen Tage!"
date:		2008-06-08 17:35:00
updated:	2008-11-13 08:16:40
tags: 
  - fadder
  - fest
  - släkt
  - sång
  - tal
  - vänner	
originalUrl:	https://nejtupp.blogspot.com/2008/06/vlkommen-tage.html
---

Lördagen den 7 juni hölls Tages första officiella fest. Kalla det namngivningfest, namnfest eller välkomstfest, men det var ett sekulärt alternativ till en dopfest iallafall. Vi var nästan trettio personer som samlades kl. 15.00 på vår gård här vid huset: mormor och morfar, farmor och farfar, faster, mostrar och morbröder, vänner till föräldrarna, kusinerna och några släktningar till. Vädret var det bästa tänkbara, så varmt och skönt att skuggan som huset kastade över gräsmattan prisades av alla.<br><br><div style="text-align: center;"><img src="../../../../img/IMG_1644.JPG"><span style="font-size:85%;"><span style="font-style: italic;">"Det var Ulrika, som står där, som gav oss boken vi hittade namnet i!"<br>Notera hur stilig Tage var i fluga, även om den delvis var dold i dubbelhakorna. (Foto: Farfar)</span></span><br></div><br>Först skålade vi med champagne och sedan sjöng kusin Axel en solosång ackompanjerad av moster Johanna på gitarr. Sedan höll fadern ett tal där bakgrunden till Tages alla namn förklarades, moster Johanna spelade gitarr och sjöng en solosång, mamman läste en dikt och Tages nyutnämnda fadder Ulrika höll ett tal hon också. Sist av allt sjöng vi alla tillsammans <span style="font-style: italic;">Nu grönskar det</span> och sedan var det fritt fram att ta för sig av maten, kaffet och tårtan.<br><br><div style="text-align: center;"><img src="../../../../img/IMG_1666.JPG"><span style="font-size:85%;"><span style="font-style: italic;">Så här såg det ut på gården uppe från vårt köksfönster. (Foto: Farfar)</span></span><br></div><br>Tage fick massor med fina presenter — alltför många för att räkna upp här. Men vi vill tacka alla för presenterna och för att ni tillsammans med oss gjorde Tages fest så trevlig!
<!-- no comments on this post -->