---
title:		"Tage pratar och pratar"
date:		2009-11-12 21:09:00
updated:	2009-11-12 21:54:38
tags: 	
originalUrl:	https://nejtupp.blogspot.com/2009/11/tage-pratar-och-pratar.html
---

Nya ord bubblar ur Tages mun varje dag. Nu använder han mycket två-ords-meningar som egentligen blir tre-ords-meningar eftersom han oftast lägger till ett "mamma" eller "pappa" också. "Mee sylt, mamma". "Mamma sitta dää". "Hoppa, mamma!"<br>Ett favoritord för tillfället är broccolelle som han kallar både broccoli och brysselkål. Blomkål kan han dock säga som det är och potatis likaså. Siffror har han också börjat använda. Fast han kallar alla siffror han ser för "niio". Ibland vaknar han av tidningsbudet tidigt på efternatten, reser sig då yrvaket upp och säger "tiining" för att sen snabbt somna om igen. Det händer också att han vaknar av uttryckningsfordon. Då sätter han sig upp och säger "tuutuutuutuut" och så vill han försäkra sig om att vi också hörde det: "tuutuutuut, pappa!" och han ger sig inte förrän vi kommer in och svarar "ja, tuutuut". Först då kan han somna om igen. Så gott som varje natt vaknar han vid 4-5-tiden och vill fortsätta natten i våra sängar. Det är mysigt och vi somnar snabbt om alla tre. På morgonen vaknar man sen då alltid av en ofantligt pigg Tage som snackar och kryper upp på mig och t ex pekar ut och benämner "mammas öga", "mammas näsa", "Tages näsa", "mammas panna" etc. När han tycker det är dags att vi stiger upp säger han "neej sova", "toa" eller "duscha" och drar oss i händerna. Men innan man stiger upp ska man sträcka på sig. Han visar hur man ska göra och säger "sträck!"<br><br>Sossesin, Nanna, Sesiija, Papop och Pipip kallar han mina syskon Josefine, Johanna, Sofia, Jacob och Filip.
<!-- no comments on this post -->