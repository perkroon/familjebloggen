---
title: Fler dagar i Pyrtet
date: 2013-07-23
tags: 	
author: Pelle
layout: layouts/post.njk
originalUrl: https://nejtupp.blogspot.com/2013/09/fler-dagar-i-pyrtet.html
---

Vid vårt andra besök i Pyrtet fick vi fler besök av katter. Den här gången var det inte grannes katt, Tom, utan en röd katt som vi valde att kalla Findus. Åke var naturligtvis väldigt nöjd. Den tycktes uppskatta vårt sällskap och ville gärna komma in till oss i lillstugan på natten, så gärna att den stod och skrapade på dörren med tassen…

<figure>
	<img src="../../../../img/Pyrtet+2+-+allma%CC%88nt-PERK8010.jpg">
	<figcaption>Åke gillade att det kom en katt till, av oss kallad Findus.</figcaption>
</figure>

Vi har några saker som blivit klassiker i Pyrtet som vi hann med i år också, såsom åkturen på åkgräsklipparen. Nu var det Åke som var mest intresserad.

<figure>
	<img src="../../../../img/Pyrtet+2+-+allma%CC%88nt-PERK8034.jpg">
	<figcaption>Alla gräsklippare är kul, tycker Åke, även om man bara åker omkring och inte klipper på riktigt.</figcaption>
</figure>

Tage ville fortfarande inte cykla, men Åke var mer än förtjust att ta cykeln på en tur. Vi gick (Åke cyklade) till Grännastämma. Det var inte långt, men det var ändå den längsta sträckan vi rörde på oss under tiden i Pyrtet. 

<figure>
	<img src="../../../../img/Pyrtet+2+-+allma%CC%88nt-PERK8041.jpg">
	<figcaption>Farfar får hjälp med att skala potatis, som nyss skördats från landet.</figcaption>
</figure>

<figure>
	<img src="../../../../img/Pyrtet+2+-+allma%CC%88nt-PERK8071.jpg">
	<figcaption>Glada miner på väg över broarna till Grännastämma.</figcaption>
</figure>

<figure>
	<img src="../../../../img/Pyrtet+2+-+allma%CC%88nt-PERK8084.jpg">
	<figcaption>De tre grabbarna poserar på bild för Mamman. Åke ville helst sköta fotograferandet själv.</figcaption>
</figure>

<figure>
	<img src="../../../../img/Pyrtet+2+-+allma%CC%88nt-PERK8193.jpg">
	<figcaption>Det är trångt i sängen med tre, men för trångt när man är fyra. Den här natten fick jag flytta på mig till Åkes säng, efter att både han och Tage kommit över till oss.</figcaption>
</figure>



<figure>
	<img src="../../../../img/Pyrtet+2+-+allma%CC%88nt-PERK8435.jpg">
	<figcaption>På besök i Pyrtet vill pojkarna gärna bada bastu. Åke och tage sitter helst på bänken untanför och dricker läsk, vilket är en viktig del i deras bastubad.</figcaption>
</figure>

På övervåningen i Pyrtet har farmor och farfar samlat ihop en massa förpackningar: tomma ketchupflaskor, mjölkpaket, glödlampor, tvättmedel, kakao och allt vad man kan behöva. Allra bäst är dock den gamla räknemaskinen, där siffrorna skrivs ut på en pappersrulle. Den fungerar som kassaapparat. En flätad korg blir varukorg och sedan sitter Tage eller Åke i kassan och vi får handla. Jättekul!

<figure>
	<img src="../../../../img/Pyrtet+2+-+allma%CC%88nt-PERK8438.jpg">
	<figcaption>Här ska handlas!</figcaption>
</figure>

<figure>
	<img src="../../../../img/Pyrtet+2+-+allma%CC%88nt-PERK8447.jpg">
	<figcaption>Tage sköter affärerna.</figcaption>
</figure>


