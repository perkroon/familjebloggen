---
title: Dan före bemärkelsedan
date: 2009-03-03
tags: 	
author: Pelle
layout: layouts/post.njk
originalUrl: https://nejtupp.blogspot.com/2009/03/dan-fore-bemarkelsedan.html
---

<figure>
	<img src="../../../img/2009/03//_MG_1321_1024pix.jpg">
	<figcaption>Tage provåker sin nya resevagn.</figcaption>
</figure>	

Sista dagarna har varit så oerhört sköna. I fredags gjorde jag den sista tentan som krävs för att bli legitimerad, så nu är jag helt klar med AT-n. Och nu har jag ytterligare 2 lediga veckor kvar innan jag börjar på nästa jobb. Det är så roligt och så lyxigt att vara ledig tillsammans med Pelle och kunna umgås så mycket med Tage. Imorgon fyller vår lilla Tage 1 år och jag tänker tillbaka på det här året som har varit så fantastiskt. Det går bara inte att beskriva i ord hur underbart det är att ha en sån liten gosig pojke i sin närhet. Han gör mig så enormt lycklig.

Resevagnen är inhandlad. Imorgon tar vi tåget till Halmstad och 2 dagar senare tar vi tåget vidare ned mot den italienska alpbyn Champoluc. Äntligen är det dags att plocka fram snowboarden igen!

Det märks att Pelle har kommit in i föräldraledighetslunket med pensionärstankegångarna. (No offence Tages farfar! Jag har absolut inte uppfattningen att Tages farfar Sören tycker att hela veckan är uppbokad om han ska posta ett brev på onsdagen, men min gamla farmor Christina hade en släng av detta tankesätt på ålderns höst). Jag hade en lista på massor av saker som jag tänkte att vi skulle fixa idag, men då sa Pelle - "Stopp, det går ju inte. På tisdag ska vi ju köpa födelsedagspresent till Tage, så då kan vi inte göra andra saker." Och det var inget skämt. In i det sista var det totalt förbjudet att ens försöka nämna att vi skulle gå inom apoteket för att köpa solkräm eller göra något annat ärende. - "Näpp, det kommer vi inte hinna. Hela dagen ska vigas åt Tages present." Nu är den i alla fall inhandlad. Imorgon är det Tages dag.
