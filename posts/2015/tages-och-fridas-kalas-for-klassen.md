---
title: Tages och Fridas kalas för klassen
date: 2015-03-15
tags: 	
originalUrl:	https://nejtupp.blogspot.com/2015/03/tages-och-fridas-kalas-for-klassen.html
---

Första året med klassen valde vi att ordna Tages barnkalas tillsammans med Frida, som fyller år en knapp månad tidigare. Att bjuda in 26 barn hem till vår lägenhet kändes otänkbart, så vi valde att fixa ett utomhuskalas på Långholmen. Vi har tur med vädret! Det var sol och ganska varmt, så länge man inte var i skuggan. Vi höll till vid amfiteatern på östra delen av ön.<br>Det första som hände när alla kommit var att barnen delades in i fyra olika stafettlag. Sedan följde fyra stafettgrenar: äta upp en chokladkaka med enbart bestick, äta upp en godisbit i en tallrik full med mjöl utan att använda händerna, parvis löpning med benen ihopsatta och slutligen fick hela laget rida på en kvast (en lång pinne), men endast den som var längst fram gick framlänges, de andra fick backa. Vår förundran över hur lärare klarar av att hålla samman en så stor grupp barn växte under den här övningen, men alla skötte sig bra och alla hade kul! <br>

<figure>
	<img src="../../../../img/Tage%2Boch%2BFridas%2Bkalas-PERK2472.jpg">
	<figcaption>Tage äter chokladkaka med bestick.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2481.jpg">
	<figcaption>Maya med mjöl i ansiktet...</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2483.jpg">
	<figcaption>... och Benjamin som letar efter godisbiten.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2499.jpg">
	<figcaption>Tage letar godisbit...</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2504.jpg">
	<figcaption>... och Maya igen!</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2512.jpg">
	<figcaption>Efter den här grenen såg alla väldigt mjöliga och roliga ut. En del ville gärna doppa ansiktet en extra gång.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2531.jpg">
	<figcaption>Tage och Benjamin fick sina ben ihopsatta med kardborreband och försökte sedan<br>springa så fort de kunde. Det var riktigt svårt.</figcaption>
</figure>Efter stafetten bjöd vi på fika. Det var chokladbollar, bullar och kladdkakor, till det drack vi varm chokladmjölk, saft och vatten (samt kaffe för de vuxna). Barnen lät sig väl smaka, men vi hade ändå väldigt mycket över, som vanligt.<br><br>

<figure>
	<img src="../../../../img/Tage%2Boch%2BFridas%2Bkalas-PERK2533.jpg">
	<figcaption>Fina sittplatser vid amfiteatern.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2538.jpg">
	<figcaption>Filip, Vidar, Melvin och Tage fikar.</figcaption>
</figure>Efter fikat var det skattjakt. Då var jag så upptagen att jag inte hann fotografera något alls. Vi delade upp alla i tre gäng som fick starta med lite mellanrum. Sedan fick de en liten bakgrundshistoria om en gammal piratdrottning som dött och lämnat en stor skatt efter sig, samt en karta över Långholmen. Med hjälp av en första ledtråd så var de igång och löste sedan problem efter problem, ända tills de kom fram till den efterlängtade skattkistan. Det var i själva verken en svart kabinväska, låst med kodlås, som låg i en blå låda med sand vid en backig väg. Med hjälp av ledtrådarna lyckades de pussla fram koden till väskan och öppna denna. Så klart låg det godispåsar inne i väskan!<br>

<figure>
	<img src="../../../../img/scan005.jpg" height="481">
	<figcaption>Kartan som hjälpte barnen att förstå var de olika platserna fanns på Långholmen. <br>De var väldigt smarta och löste alla uppgifterna!</figcaption>
</figure>Efter skattjakten var tiden för kalaset slut. Tage, Frida och Malte drog sig upp på klipporna i närheten och tycktes ha något slags efterfest där uppe, med en stor klase ballonger och med godispåsar.<br><br>

<figure>
	<img src="../../../../img/Tage%2Boch%2BFridas%2Bkalas-PERK2545.jpg">
	<figcaption>Frida, Tage och Malte.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2557.jpg">
	<figcaption>Ossian hittade också upp på klipporna.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2569.jpg">
	<figcaption>När alla andra gått hem var det bara vi kvar. Frida och Tage var nöjda med sitt kalas, sa de.</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2580.jpg">
	<figcaption>Hela gänget!</figcaption>
</figure>

<figure>
	<img src="../../../../img/Tage%2Boch%2BFridas%2Bkalas-PERK2581.jpg">
	<figcaption>En "groupie"!</figcaption>
</figure>
