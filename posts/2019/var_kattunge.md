---
title: Vår kattunge
description: 
date: 2019-04-22
tags:
  - Pixie
author: pelle
photo: ../../../img/2019/04/20190422-dscf8921-1600x1067.jpg
layout: layouts/post.njk
originalUrl: http://kroons.se/familj/2019/04/22/var-kattunge/
---
För omkring en månad sedan hälsade vi på en uppfödare norr om Uppsala, "Varicellas Birma". De hade en kull med fyra kattungar och vi fick tinga en hane som hette Dandelion (alla katterna hade namn efter olika virus). Han var modig och framåt, men samtidigt kelig: perfekt för oss!

Nu under påskveckan var det äntligen dags att hämta honom. Vi kom hem från vår skidresa på påskaftons eftermiddag, och på påskdagen ställde faster Jenny snällt upp och hämtade oss med bilen i Märsta och skjutsade oss till uppfödaren. Där pratade vi en stund och busade lite med Dandelion innan han fick hoppa in i väskan och åka med oss hem till Stockholm. Han var lugn i transportväskan och pep bara en gång. Mest sov han.

<figure class="wp-block-image">
  <img src="../../../img/2019/04/20190421-dscf8887-1600x1067.jpg" class="wp-image-413"/>
  <figcaption>Dandelion under soffbordet, precis hemkommen.</figcaption>
</figure>


När vi öppnade väskan i vardagsrummet gick han genast ut och började undersöka rummet – ett bra tecken. Han var inte rädd för oss eller miljön. Vi hade köpt kattlåda och kattsand och satte honom i den så att han skulle veta att en sådan låda fanns. Vi hällde upp vatten i skål och torrfoder på en tallrik, men han brydde sig inte alls om det. Han ville leka! Vi fick busa med honom hela eftermiddagen, men ibland blev han trött och vilade lite. Då sov han helst nära oss.

Så småningom började han utforska lägenheten lite. Han gick upp på övervåningen, undersökte trappan och hoppade omkring i Tages rum. Efter en tid använde han kattlådan på nedre våningen, och det gjorde oss lite nöjda: den var godkänd! Maten och vattnet rörde han fortfarande inte. Det för först sent på kvällen som han drack lite vatten. Då var det inte heller ur fatet vi ställt ner på golvet till honom, utan från dricksglaset som Lovisa ännu inte rört som stod på soffbordet. Det gillade han tydligen bättre!

<figure class="wp-block-image">
  <img src="../../../img/2019/04/20190421-dscf8903-1600x1067.jpg" class="wp-image-412"/>
  <figcaption>Var är katten? Under soffan!</figcaption>
</figure>

När kvällen kom ville han sitta bredvid oss i soffan. Han hade haft en liten period då han tycktes leta efter något, kanske sin mamma och sina syskon. Då gick han och jamade lite, men han lugnade strax ner sig igen. När vi skulle lägga oss ville han busa i sängen och hoppa på allt som rörde sig under täcket och bita i alla tår som råkade hamna utanför – inte så lätt att somna då! Vi stängde dörren till vårt sovrum och vi vet inte var han sov under natten.

<figure class="wp-block-image">
  <img src="../../../img/2019/04/20190421-dscf8905.jpg" class="wp-image-411"/>
  <figcaption>Här var det gott att sova!</figcaption>
</figure>

På morgonen gick jag en runda kl 05.45 för att se var han befann sig och då hittade jag honom i trappan. Där låg han utsträckt och sov. När han märkte att vi vaknat till liv ville han genast ligga i sängen tillsamman med oss, nära, nära. Bäst trivdes han när han kunde krypa upp ordentligt i Lovisas armhåla.

Efter frukosten åt han äntligen lite mat också, när Lovisa hade hämtat skålen till honom där han låg i trappan. Ska det vara nödvändigt att komma och servera maten till honom?

Under frukosten hade vi rådslag och kom fram till kattens namn. Det får bli Pixie Messi Bosse i förnamn, med Pixie som tilltalsnamn, och Dandelion Kroon Brydolf i efternamn.

Välkommen hem Pixie!

<figure class="wp-block-image">
  <img src="../../../img/2019/04/20190422-dscf8921-1600x1067.jpg" class="wp-image-410"/>
  <figcaption>Pixie kikar fram i spiraltrappan.</figcaption>
</figure>


