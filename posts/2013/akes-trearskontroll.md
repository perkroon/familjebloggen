---
title: Åkes treårskontroll
date: 2013-03-19
tags: 	
author: Pelle
layout: layouts/post.njk
originalUrl: https://nejtupp.blogspot.com/2013/03/akes-trearskontroll.html
---

Igår var det dags för treårskontroll på BVC. Det var en rolig upplevelse tyckte Åke. Först fick han mäta hur lång en bil var och sedan hur lång han själv var. Han var 94 cm. Efter det fick han ställa sig på en våg som visade 14,7 kg. - Hos farmor och farfar mätte jag åtta, sa Åke.<br>När mätning och vägning var klart så fick Åke sitta vid ett litet bord och titta på bilder och säga vad de föreställde och vad man kunde göra med sakerna, t ex en boll som man kunde studsa med. Åke kunde alla svaren och tyckte att det var jättekul, särskilt pottan. Efter det var det dags att kasta och fånga boll med sköterskan Ros-Marie. Det var så kul så Åke gapskrattade och hoppade upp och ned. Han fick hoppa jämfota också. Och rita en rund ring. Sedan var det klart. - Vad ska vi hitta på nu då? frågade Åke Ros-Marie. Han var sugen på fler uppgifter. När allt var klart fick Åke välja ett klistermärke och en tatuering. Det blev Skalman och en fisk.<br><br><img src="../../../../img/IMG_1283.JPG" height="478">
