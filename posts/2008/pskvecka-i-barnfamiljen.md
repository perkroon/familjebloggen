---
title: Påskvecka i barnfamiljen
date: 2008-03-21
tags: 
  - BVC
  - faderskap
  - morbror Jacob
  - namn
  - soc	
author: Pelle
layout: layouts/post.njk
originalUrl: https://nejtupp.blogspot.com/2008/03/pskvecka-i-barnfamiljen.html
---

Det har varit en vecka med nya utmaningar för barnfamiljen.<br><span style="font-weight: bold;"><br>Måndag</span><br>Tage får träffa sin morbror Jacob för första gången. Innan dess hade vi varit ute på barnvagnspromenad i snöovädret. Tage var inte särskilt förtjust i att åka omkring där, han ville hellre vara hemma och äta.<br><br><span style="font-weight: bold;">Tisdag</span><br>På tisdagen gick Pappan tillbaka till jobbet eftersom pappadagarna (den "tillfälliga föräldrapenningen") tagit slut och Mamman fick själv klara av att sköta Tage. Det var hon nog lite nervös för inför den första dagen, men det har gått bättre och bättre sedan dess. Hon hinner äta frukost och lunch och hon hinner gå på toaletten, ibland hinner hon till och med att duscha. Pappan oroar sig för att han ska missa spännande utvecklingstecken hos Tage när han är på jobbet. Tänk om han ler idag? Eller om han hux-flux byter beteende?<br><br><img src="../../../../img/Tage_axel.jpg"><br><span style="font-weight: bold;">Onsdag</span><br>På onsdagen var det dags för ett första besök på BVC. Han mättes (53 cm), vägdes (3,9 kg) och värdena ritades in på en normalkurva (han är väldigt normal) och sedan fick han gå hem igen.<br><br><span style="font-weight: bold;">Torsdag</span><br>Skärtorsdagen fick Pappan lov att jobba hemma eftersom Socialtjänsten hade kallat till ett möte som hela familjen behövde närvara på. Det var ett möte för att fastställa faderskapet. Vi hade hört många rykten om dessa möten, om personliga frågor som ställs egentligen helt i onödan och om barska myndighetspersoner som tittade föräldrar djupt i ögonen för att avslöja eventuella lögner. Men så var det inte för oss. Vi fick skriva under några papper, kontrollera några personnummer och det hela var över på fem minuter.<br><br>Efter mötet valde vi att promenera hem. Sträckan Medborgarplatsen — Hornstull är den längsta sträcka vi promenerat på väldigt lång tid, men det kändes bara skönt. Senare på kvällen kom farbror Peter och tant Erika för att hälsa på. De hade med sig Tages kompis Hasse.<br><br><div style="text-align: center;"><img src="../../../../img/_MG_0774_1024pix.jpg"><span style="font-size:85%;"><span style="font-style: italic;">Hasse och Tage tar en tupplur tillsammans.</span></span><br></div><br><span style="font-weight: bold;">Fredag</span><br>Nu har det hunnit bli långfredag och Tage har fått bada ytterligare en gång. Vi har också gjort något viktigt idag: vi har fyllt i en blankett och valt Tages alla namn. Hans fullständiga namn blir: Tage Isak Ebbe Kroon.<br><br><div style="text-align: center;"><img src="../../../../img/Tage_charmar.jpg"><span style="font-size:85%;"><span style="font-style: italic;">Tage Isak Ebbe Kroon förundras över namnvalen.</span></span><br></div>
<!-- no comments on this post -->