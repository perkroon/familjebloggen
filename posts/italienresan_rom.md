---
title: Italienresan - Rom
description: 
date: 2017-06-30
tags:
  - Resa
  - Italien
author: pelle
photo: ../../img/2017/07/italien-rom-perk5241-20170629.jpg
layout: layouts/post.njk
---
Vi reste till Italien den här sommaren. Lovisa jobbade in i det sista och hoppade på flygbussen direkt från jobbet. Sedan flög vi till Rom och kom fram på kvällen. Hotellet låg precis vid Termini (den centrala järnvägsstationen) och de hade lyckats schabbla bort vår bokning för den första natten. Istället för att få ett rum med fyra bäddar så fick vi två rum: ett enkelrum på bottenvåningen och ett dubbelrum allra högst upp, i en annan trappa. Jag och barnen tog dubbelrummet, Lovisa fick enkelrummet. Det skulle visa sig att hon hade tur, eftersom hennes rum hade fungerade luftkonditionering. Det var 35 grader varmt och inte blev mycket svalare på natten så vi andra låg och flämtade i vårt rum högst upp i hotellet. Åke försökte ett tag ligga på stengolvet som var lite svalare, men återvände till sängen.

<figure>
    <img class="breakout wp-image-196 size-full" src="../../img/2017/07/italien-rom-perk5241-20170629.jpg">
    <figcaption>
    Tage började genast fotografera med sin nya telefon. Här framför Basilica Papale di Santa Maria Maggiore.
    </figcaption>
</figure>


Nästa dag åt vi frukost och bytte till vårt gemensamma rum med fyra sängar – mycket bättre! Det var fortfarande ordentligt varmt, men som tur var så var det mulet hela dagen, så vi slapp solens heta strålar. Bra för oss som kom från kalla Norden och inte hunnit vänja oss än! Vi gick till Colosseum, och det kändes som att det tog hela förmiddagen. (Fast vi hann med att äta glass också, och att se en dam som kramade duvor i parken). På Colosseum hade vi förbeställt biljetter och kom in utan någon kötid att tala om. Det hade varit jobbit för barnen att gå genom staden, men väl på Colosseum verkade de kvickna till och gilla att titta runt. Lovisa och jag var på Colosseum på vår första utlandssemester ihop, så vi kunde tänka tillbaka på den gången också.

<img class="breakout alignnone wp-image-197 size-full" src="../../img/2017/07/italien-rom-perk5277-20170630.jpg">

<figure>
    <img class="wp-image-195 size-full" src="../../img/2017/07/italien-rom-perk5311-20170630.jpg">
    <figcaption>Drygt tio år sedan vi var här senast!</figcaption>
</figure>

<figure>
    <img class="wp-image-198 size-full" src="../../img/2017/07/italien-rom-perk5284-20170630.jpg">
    <figcaption>Åke lånade min telefon för att fotografera med.</figcaption>
</figure>

<figure>
    <img class="breakout wp-image-194 size-full" src="../../img/2017/07/italien-rom-perk5343-20170630.jpg">
    <figcaption>Lovisa visar barnen hur man bäst vilar fötterna och benen när de blivit trötta i varma Rom.</figcaption>
</figure>

Efter en paus på hotellet gav vi oss ut i Rom igen senare på eftermiddagen. Vi gick från Spanska trappan till Pantheon, åt lite mat på första bästa restaurang och fick sedan sova gott i vårt stora rum.

<figure>
    <img class="breakout wp-image-193 size-full" src="../../img/2017/07/italien-rom-perk5347-20170630.jpg">
    <figcaption>Åke var på jakt efter fidget spinners och köpte en. På kvällen var det fullt med säljare på gatan, vilket var spännande. De hade lysande fidget spinners, men han köpte ingen vid det här tillfället.
    </figcaption>
</figure>


<figure>
    <img class="breakout wp-image-192 size-full" src="../../img/2017/07/italien-rom-perk5371-20170630.jpg">
    <figcaption>Vårt bord på restaurangen stod i en liten gräns som vette till Fontana di Trevi. Därför var det en strid ström av turister som passerade oss.</figcaption>
</figure>
		