---
title: Tages närmaste grannar
date: 2008-04-06
tags: 
  - Grannar
  - Kompisar	
author: Pelle
layout: layouts/post.njk
originalUrl: https://nejtupp.blogspot.com/2008/04/tages-nrmaste-grannar.html
---

Häromdagen ringde det på dörren. Det var danska Tant Larsen 82 år från 2 trappor upp. Hon var så glad över namnvalet Tage eftersom det ursprungligen är ett danskt namn och hon överlämnade en present - små vita virkade minitofflor hängande i ett blått sidenband. De hade nåt med HC Andersen att göra men jag uppfattade inte riktigt vad eftersom min danska språkförståelse inte är på topp. De ska hängas vid vaggan och bringa lycka. Hon visade också stolt upp ett brev hon fått från självaste Amalienborg - ett tackkort från det danska kungahuset efter att hon skickat likadana till kronprinsens lilla nyföding härom året. Så nu har vår Tage likadana lyckotofflor som den danska prinsessan. Tant Larsen har mött Tage i trapphuset några gånger och tycker att han är bedårande. Hon har bott i huset i 61 år. När hon flyttade in var hon yngst men nu är hon husäldsten. Hon bor tillsammans med sin vuxna son, men det är inget fel på honom har hon noga påpekat. Ibland kan det bara bli så, säger hon. Vi får väl se om Tage bor kvar här hos oss om sisådär 50 år.<br><br><img src="../../../../img/_MG_0836_1024pix.jpg"><br>Man skulle kunna tro att Tage nu är husets yngsta men lille Simon som bor ovanpå oss är ännu yngre. Vi hör honom genom badrumstaket ibland. Han var beräknad 2 dagar efter Tage men kom 2 veckor senare. Förhoppningsvis kommer Tage och Simon ha mycket skoj tillsammans framöver.<br><br><img src="../../../../img/_MG_0820_1024pix.jpg">
<!-- no comments on this post -->