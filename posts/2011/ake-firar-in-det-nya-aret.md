---
title: Åke nattsuddar på nyårsafton
date: 2011-01-05
tags: 
  - fest
  - läggning
  - nyår
  - sömn	
author: Pelle
layout: layouts/post.njk
photo: ../../../img/2011/01/Nyarsafton__MG_7212.jpg
originalUrl: https://nejtupp.blogspot.com/2011/01/ake-firar-in-det-nya-aret.html
---

Nyåret firade barnfamiljen in på Ebbehill. Mamman och Pappan planerade att delta i festen på Ebbehill, men att först fira med barnen i stugan. Vi tänkte äta middag tillsammans med barnen och sedan skåla i Pommac, äta chips och titta efter fyrverkerier. När barnen somnat skulle vi smyga över till den andra festen. Men ödet ville annorlunda. Åke verkade trött så vi började lägga honom direkt efter maten, och då smög Tage upp i överslafen och somnade där på egen hand på nolltid. Tage, somnade direkt! Han som på sista tiden behövt jättelånga läggningstider, en till en och en halv timme.
<br><br>

Vi anslöt till festen och räknade ner till tolvslaget på verandan. Åke vaknade efter en stund av smällarna och vi turades om att försöka få honom att somna om, men till slut gav vi upp och tog med honom på festen. Och han stormtrivdes!

<figure>
	<img src="../../../img/2011/01/Nyarsafton__MG_7212.jpg">
  <figcaption>Åke är på strålande humör kl. 01.40 på det nya året...</figcaption>
</figure>

<figure>
	<img src="../../../img/2011/01/Nyarsafton__MG_7246.jpg">
  <figcaption>...och vill gärna vara med när alla spelar Rockband. Notera hur han rycker i mikrofonsladden med sin högerhand.</figcaption>
</figure>
