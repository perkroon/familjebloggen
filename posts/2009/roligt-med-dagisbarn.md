---
title: Roligt med förskolebarn
date: 2009-10-03
tags: 
  - Kompisar
  - förskola
  - hårklippning	
author: Pelle
layout: layouts/post.njk
originalUrl: https://nejtupp.blogspot.com/2009/10/roligt-med-dagisbarn.html
---

<div style="text-align: center;"><img src="../../../../img/_MG_8658_1024pix.jpg" style="cursor: pointer; display: block; height: 267px; margin: 0px auto 10px; text-align: center; width: 400px;"><span style="font-size: 85%;"><span style="font-style: italic;">Tage rider på Mammans fot.<br><br></span></span></div><br>Jag gillar verkligen det nya livet med förskolebarn i familjen. Det är så mycket nya roliga saker som man får ta del av. Häromveckan var vi på vårt första föräldramöte. Som tur var kunde snälla farmor och farfar vara barnvakter så att både Pelle och jag kunde gå, för ingen av oss ville ju missa det. Vi är jättenöjda med förskolan och Tage verkar verkligen gilla den. Inte en enda dag har han varit ledsen när Pelle lämnar honom och personalen säger att han alltid är glad. Eftersom mina jobbtider är från 7 till 15.30 så har jag fått den stora äran att hämta Tage varje dag och det är jag så glad för. Varje dag när det börjar närma sig hämtning så blir jag alldeles pirrig i magen för det är en sån härlig upplevelse att hämta honom. Det är så roligt att se hur glad Tage blir när jag kommer och han är så gullig när han stolt visar upp sina kompisar och roliga leksaker för mig. Han ser så viktig ut när han pekar på "Sjåsa" och vill förklara för mig att hon är hans förskolelärare. Och sen när vi går därifrån vill han tala om för hela världen att nu kom minsann hans mamma och nu ska han minsann gå hem, så han vinkar och säger hejdå till precis alla han möter i förskolehallen och hela vägen hem. Det har också varit kul att träffa alla föräldrar till Tages förskolekompisar. Ofta går Tage och jag liksom de andra barnen med sina mammor eller pappor till Högalidslekparken och leker en stund innan vi går hem. Tage har en speciell favoritkompis på förskolan; lilla Frida som är en månad äldre. Personalen berättar att de ofta hänger ihop och leker och har jättekul tillsammans och i torsdags när jag hämtade så fick jag se det själv. Så söta.<br><br>Idag klippte Tage håret för första gången. Det har liksom inte behövts tidigare men nu var det en lång tunn 5 cm lång tofs i nacken som klipptes av. Det lär dröja innan vi behöver klippa hans lugg. Själv var jag 5 år när det behövdes första gången..<br><br><div style="text-align: center;"><img src="../../../../img/_MG_8668_1024pix.jpg" style="cursor: pointer; display: block; height: 400px; margin: 0px auto 10px; text-align: center; width: 267px;"><span style="font-size: 85%;"><span style="font-style: italic;">-Hej mamma! Titta vilka fina skor jag har hittat.</span><br></span></div>
<!-- no comments on this post -->