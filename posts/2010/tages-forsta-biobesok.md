---
title: Tages första biobesök
date: 2010-10-17
tags: 
  - bio
  - teater	
author: Pelle
layout: layouts/post.njk
originalUrl: https://nejtupp.blogspot.com/2010/10/tages-forsta-biobesok.html
---

Tage har varit på teater flera gånger. Med förskolan har han sett föreställningarna <span style="font-style: italic;">Bu & Bä</span> och <span style="font-style: italic;">Lillasyster Kanin</span> och för några veckor sedan var Tage, mormor, kusin Tore och jag och såg <span style="font-style: italic;">Mamman och den vilda bebin</span>. Idag var det premiär för biobesök.<br><br>Tage och jag hoppade på 66:an här på vår gata och steg av vid Medborgarplatsen. Det var en rolig bussresa, vi lyckades få platserna allra längst fram och busschauffören körde snabbt och svängigt så det gällde att hålla i sig. Vi kunde låtsas att det var vi som körde bussen och busschauffören tyckte att Tage var kul och undrade om han ville köra bussen på riktigt. När vi kom till Medborgarplatsen så upptäckte vi att det fanns en isbana där så vi åkte runt runt på våra skor och halkade fram och tillbaka. Sedan var det dags att gå in till bion. Filmen hette <span style="font-style: italic;">Vem?</span> och bestod av 8 små kortfilmer som handlade om Nallegrisen, Fågel, Kanin, Katten och Nallen. Vi har läst alla böckerna så vi kände igen alla historierna. Vi fick platserna allra längst fram i mitten, där såg man bra. Filmen var jättebra tyckte både Tage och jag. Ibland var den lite läskig, ibland lite sorglig, men mest var den bara rolig och då skrattade vi båda två. Sedan gick vi ut och halkade runt lite till på isbanan innan vi tog bussen hem till pappa och Åke igen. Å, vilket roligt äventyr det var!<br><br><br><img src="../../../../img/Vem-affisch.png">
<!-- no comments on this post -->