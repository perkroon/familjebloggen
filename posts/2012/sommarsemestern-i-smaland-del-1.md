---
title: Sommarsemestern i Småland, del 1
date: 2012-09-25
tags: 	
author: Pelle
layout: layouts/post.njk
originalUrl: https://nejtupp.blogspot.com/2012/09/sommarsemestern-i-smaland-del-1.html
---

Efter en regnig vecka i Halmstad packade vi bilen och åkte till Småland. Vi hade inget tåg att passa, men för oss är det ändå rätt omständligt att komma iväg. Nu skulle vi bara packa och åka direkt efter frukost – men vi blev tvungna att äta lunch först och rullade iväg först klockan två.<br><br>Längs vägen regnade det och vi insåg att vi måste börja planera för regn. Vi hade en liten lista med saker vi ville göra under vår vecka i Pyrtet, och vi fick kallt konstatera att till exempel gå-i-skogen kan man gott göra även om det regnar. Åka-ut-med-båten sköt vi på tills vädret tycktes bättre, det hade inte varit lika kul i regn.<br><br>Trots regnet packade vi oss alltså iväg och åkte till Skårtaryds urskog. Vi var där för första gången för två år sedan, men farmor hade aldrig tidigare varit med. Den här gången var det farfar som missade urskogen. Vi plockade en del bär, men tittade också på skägglaven som hängde från träden och Åke lekte med kottar han hittade på stenarna. Han hittade också ett hål i marken och började berätta vem som bodde där inne och att han skulle mata den. Pappan gick mest runt med kameran, Mamman blev väldigt blå om läpparna och mest bär plockade farmor och Tage.
<br><br>



<figure>
	<img src="../../../../img/Pyrtet+-+Bla%CC%8Aba%CC%88r+i+Ska%CC%8Artaryd-5C5C6038.jpg">
	<figcaption>Åke utrustad med korg att plocka blåbär i, fast han plockade inte så många när det kom till kritan.<br></figcaption>
</figure>

<figure>
	<img src="../../../../img/Pyrtet+-+Bla%CC%8Aba%CC%88r+i+Ska%CC%8Artaryd-5C5C6074.jpg" width="426">
	<figcaption>Putte i blåbärsskogen? Nä, det är ju Åke.</figcaption>
</figure><div class="separator" style="clear: both; text-align: center;"><br></div>

<figure>
	<img src="../../../../img/Pyrtet+-+Bla%CC%8Aba%CC%88r+i+Ska%CC%8Artaryd-5C5C6085.jpg">
	<figcaption>Nere i hålet här bodde det en liten mus, berättade Åke. <br>Den skulle ha en massa mat, så Åke fick se till att servera vad den behövde.</figcaption>
</figure><div class="separator" style="clear: both; text-align: center;"><br></div><div class="separator" style="clear: both; text-align: center;">

<figure>
	<img src="../../../../img/Pyrtet+-+Bla%CC%8Aba%CC%88r+i+Ska%CC%8Artaryd-5C5C6101.jpg">
	<figcaption>Mamman plockade blåbär – men alla hamnade inte korgen...</figcaption>
</figure>

<div class="separator" style="clear: both;"><br></div>

<figure>
	<img src="../../../../img/Pyrtet+-+Bla%CC%8Aba%CC%88r+i+Ska%CC%8Artaryd-5C5C6113.jpg">
	<figcaption>Lite kryp hittade vi bland blåbären, här är det en padda som promenerar i Tages hand.</figcaption>
</figure><div class="separator" style="clear: both;"><br></div>

<figure>
	<img src="../../../../img/Pyrtet+-+Bla%CC%8Aba%CC%88r+i+Ska%CC%8Artaryd-5C5C6117.jpg">
	<figcaption>På vägen tillbaka snubblade Tage och tappade sin korg som var full med blåbär, <br>men vi hjälptes åt och samla in allt igen.</figcaption>
</figure>
<br><br>

Vad kan man mer göra i skogen? Man kan plocka svamp, och det var precis vad vi gjorde nästa dag. Vi hittade kanske inte så mycket, men det var ändå roligt att dricka kaffe under granarna. Tage har mycket lättare för att röra sig i skogen än Åke. För två år sedan, när Tage var så gammal som Åke är nu, märkte vi att han rörde sig obehindrat i terrängen. Åke har inte några problem med motoriken, men möjligen med motivationen: vad ska vi springa omkring i skogen för? Mamman valde att stanna med Åke på en plats istället för att gå runt med oss andra, och då blev han mer nöjd. Då kunde han titta på myror och leka med sådant som han tycker är kul. Det ska vi försöka komma ihåg när vi kommer ut, att Åke vill vara mer stilla, Tage vill mer driva omkring.
<br><br>



<figure>
	<img src="../../../../img/Pyrtet+-+Svampplockning-5C5C6129.jpg">
	<figcaption>Tro det eller ej, men solen passade på att skina just som vi tog en liten fikapaus. <br>Ingenstans smakar kaffe och bulle lika bra som ute i skogen!<br></figcaption>
</figure>

<figure>
	<img src="../../../../img/Pyrtet+-+Svampplockning-5C5C6137.jpg">
	<figcaption>Åke förstod inte riktigt poängen med att plocka svamp. Varför skulle man springa omkring hela tiden?<br>Här har han till och med fått napp för att vara lite nöjd.</figcaption>
</figure><div class="separator" style="clear: both; text-align: center;"><br></div>

<figure>
	<img src="../../../../img/Pyrtet+-+Svampplockning-5C5C6143.jpg" width="426">
	<figcaption>Tage var precis som tidigare år en entusiastisk svampplockare.</figcaption>
</figure><div class="separator" style="clear: both; text-align: center;"><br></div>

<figure>
	<img src="../../../../img/Pyrtet+-+Svampplockning-5C5C6144.jpg">
	<figcaption>Några kantareller som Tage hittat.</figcaption>
</figure>En kväll var farmor och farfar barnvakt, och föräldrarna kunde åka in till Växjö och se en film på bio och äta på restaurang. Utbudet av filmer i Växjö imponerar kanske inte, men det var ändå ett välkommet avbrott. På kvällarna spelade vi annars mest kort, ända till Pappan somnade med korten i handen, sittandes vid bordet, och vi fick sluta. Konstigt hur trött man kan bli av skogspromenader...
<br><br>



<figure>
	<img src="../../../../img/Pyrtet+-+Allma%CC%88nt-5C5C6122.jpg">
	<figcaption>Farfar var också trött när han läst sagor för barnen och fick väckas av oss andra. Vi vet precis hur det är.</figcaption>
</figure>Tyvärr försämrades vädret och istället för "regniga dagar med tidvis uppehåll" vi fick "ihållande regn hela dagen" med en temperatur på bara 11 grader. På natten var det nere på en ynka plusgrad... Den dagen stoppade vi in barnen i bilen och åkte till Kosta Outlet. Förr tittade man på glasbruket och köpte värmeljushållare av glas i Kosta, nu är det som vilken galleria som helst, mitt ute i den småländska skogen. Tage var trött och somnade i bilen på väg till Kosta, vi fick väcka honom och flytta över den sovande Åke till vagnen innan vi kunde gå in. Visst shoppade vi lite: Mamman köpte tofflor och Pappan hittade en kokbok. När vi kom till Polarn o Pyrets outletbutik var vi dock rätt trötta. Barnen sprang bara omkring och gömde sig bland vinteroverallerna (som nästan behövdes en sommardag som denna) och vi fick ingen ro att fundera på om vi faktiskt behövde något. Om vi hade köpt något hade det säkert blivit ett dumt infall bara, så vi lät bli och åkte hem igen.
<br><br>



<figure>
	<img src="../../../../img/Pyrtet+-+Kosta+Outlet-5C5C6172.jpg" width="426">
	<figcaption>Åke sov i vagnen och Tage och Mamman gömde sig i ett gömsle i jaktbutiken vi <br>tittade in i på Kosta outlet. (Nä, vi köpte inget, men det var roligt att titta).</figcaption>


<figure>
	<img src="../../../../img/Pyrtet+-+Kosta+Outlet-5C5C6188.jpg">
	<figcaption>Åke ville vara ifred och smet iväg, men vi hittade honom längst in bland overallerna på Polarn o Pyret.
<br><br>

</figcaption>
</figure>

<figure>
	<img src="../../../../img/Pyrtet+-+Allma%CC%88nt-5C5C6278.jpg">
	<figcaption>Alla utom Åke köpte tofflor denna sommaren. Åke däremot lånade tofflor precis som han ville och traskade omkring med dem. Det var svårt att ta sig ner eller upp för trappor med mina stora, men det gick faktiskt förvånansvärt bra!</figcaption>
</figure>Mot slutet av veckan kom en gnutta vackrare väder och vi kunde äntligen göra vår båttur. Åke var lite reserverad i början av båtturen, men slappnade av mer och mer. Nu hade Jenny kommit också och gjorde oss sällskap på båten. Senare samma dag höll Åke ett av de berömda talen han gillar att hålla. Han klingar i glaset när vi sitter och äter mat, reser sig upp och deklarerar att nu blir det tal. "Kära mina vänner... Idag har det inte regnat. Vi har åkt båt. Så, det var allt!". (Helt sant var det inte, det kom en skur även denna dagen, även om kvällen var varm och fin).<br><br>

<figure>
	<img src="../../../../img/Pyrtet+-+Ba%CC%8Atutflykt-5C5C6360.jpg" width="426">
	<figcaption>Tage passade på att sminka sig och göra en håruppsättning innan vi åkte till båten.</figcaption>
</figure><br>

<figure>
	<img src="../../../../img/Pyrtet+-+Ba%CC%8Atutflykt-5C5C6371.jpg">
	<figcaption>Lite läskigt tyckte nog Åke det var i början: det var skönt att hålla Mammans hand <br>när vi åkte under den här gångbron till exempel. Senare släppte det och han kunde slappna av mer.</figcaption>
</figure>

<figure>
	<img src="../../../../img/Pyrtet+-+Ba%CC%8Atutflykt-5C5C6384.jpg">
	<figcaption>Lekar i båtens för.<br></figcaption>
</figure>

<figure>
	<img src="../../../../img/Pyrtet+-+Ba%CC%8Atutflykt-5C5C6386.jpg">
	<figcaption>Åke börjar koppla av lite mer.</figcaption>
</figure><div class="separator" style="clear: both; text-align: center;"><br></div>

<figure>
	<img src="../../../../img/Pyrtet+-+Ba%CC%8Atutflykt-5C5C6398.jpg">
	<figcaption>Ju snabbare vi körde, ju roligare tyckte Åke det var. Här var han på sitt bästa humör!</figcaption>
</figure>
