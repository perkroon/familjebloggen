---
title: Midsommar på Sjövik
date: 2009-06-30
tags: 
  - bad
  - midsommar
  - skärgården
  - sommar	
author: Pelle
layout: layouts/post.njk
originalUrl: https://nejtupp.blogspot.com/2009/06/midsommar-pa-sjovik.html
---

Midsommar 2009 firade barnfamiljen på en ö i Stockholms norra skärgård, tillsammans med vänner. Vi satsade på att hinna med en båt ut redan på torsdag eftermiddag, men eftersom Volvo Ocean Race pågick och påverkade trafiken i stan blev vår buss försenad och vi missade båten. Det blev till att åka hem istället. Istället tog vi bussen ut tidigt på midsommarafton och de två timmarna på bussarna förflöt riktigt fort: Tage sov den första timmen, var vaken den andra och den allra sista kvarten blev han åksjuk. Efter bussresan ned från Alperna i Italien kände vi igen de ljud han ger ifrån sig när han mår riktigt illa. Vi valde att snabbt hoppa av bussen trots att vi inte hunnit riktigt fram till hållplatsen där vi skulle bli hämtade. Tage hämtade sig fort när han kom ut i friska luften.<br>Midsommarstången vi dansade omkring låg vid Marums hembygdsgård. Det var en liten orkester som spelade typiska midsommarlåtar, fast damen i folkdräkt som sjöng valde ibland fel text till musiken. För Tage spelade det nog mindre roll. Han fick dansa små grodorna och vi äro musikanter tillsammans med en hel del andra barn. Det var inget strålande väder, men solen tittade fram ibland och regnade gjorde det inte på hela dagen.<br><br>Vi var åtta vuxna och tre barn under helgen. Tage var äldst bland barnen – de andra får vänta med att dansa runt majstången till nästa år. Nils var näst äldst med sju månader och yngst var lilla Carla på 3 månader. Tage kallade konsekvent Nils för "mimmy", eller Jimmy som vi började säga. Carla tycktes han aldrig prata om.<br><br><div style="text-align: center;"><img src="../../../../img/_MG_5679_1024pix.jpg"><span style="font-size:85%;"><span style="font-style: italic;">Pappan och Tage i köket.</span></span><br></div><br>På midsommardagen var vädret nyckfullare. Solen sken ibland, men det regnade också. Tage traskade runt huset klädd i regnbyxor och stövlar så att han inte skulle bli blöt om han satte sig i gräset. Det blev också så han fick utforska sandstranden, istället för att vara klädd till bad. (Inom parentes kan nämnas att Pappan minsann badade, trots att det bara var 12 grader varmt i<br>vattnet).<br><br><div style="text-align: center;"><img src="../../../../img/_MG_5781_1024pix.jpg"><span style="font-size:85%;"><span style="font-style: italic;">Tage klädd i regnbyxor förfriskar sig på verandan.</span></span><br></div><br><br><div style="text-align: center;"><img src="../../../../img/_MG_5826_1024pix.jpg"><span style="font-size:85%;"><span style="font-style: italic;">Trots regnbyxor och stövlar blev Tage blöt på standen.</span></span><br></div><br><br><div style="text-align: center;"><img src="../../../../img/_MG_5802_1024pix.jpg"><span style="font-size:85%;"><span style="font-style: italic;">Det fanns vatten i pumpen också. Spännande!</span></span><br></div><br>Sista dagen skulle vi ta en gruppbild på de tre barnen tillsammans. Mammorna ställde sig upp på verandan med barnen i famnen och jag fotograferade. Plötsligt sträcker Nils ut sin hand och luggar Tage i håret! Det var en stor chock för Tage som blängde ilsket på Nils en lång stund efteråt.<br><br><div style="text-align: center;"><img src="../../../../img/_MG_5842_1024pix.jpg"><span style="font-size:85%;"><span style="font-style: italic;">Gruppbild 1. Nils har fått ett bra grepp om Tages hår.<br><br></span></span></div><br><div style="text-align: center;"><img src="../../../../img/_MG_5843_1024pix.jpg"><span style="font-size:85%;"><span style="font-style: italic;">Gruppbild 2. Efter luggningen. Notera Tages blick!<br>(Klicka på bilden för att se den i ett större format.)</span></span><br></div>

<div class="comments">
	<div class="comments-header"><h2>1 Comment</h2></div>
	<div class="comments-body">
			<div class="comment" id="comment-6098507263114035887">
				<p class="comment-header">
					<date datetime="2009-07-01T07:31:18.605+02:00">2009-07-01 07:31:18</date> 
					<a href="https://www.blogger.com/profile/01053182570637311119" rel="nofollow">Mikaela</a>:
				</p>
				<div class="comment-content"><p>Världen är liten, Carla är ju min vän Stoffes dotter :-) Visst är hon fin?</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>