---
title: Tage har fyllt 3 veckor
date: 2008-03-26
tags: 
  - RS-virus
  - Street
  - Tranedagen
  - Våffeldagen	
author: Pelle
layout: layouts/post.njk
originalUrl: https://nejtupp.blogspot.com/2008/03/tage-har-fyllt-3-veckor.html
---

Tage fyllde 3 veckor igår och vi firade med våfflor eftersom det så passande var våffeldagen. Det var även Tranedagen, något som Tages småländska pappa kommer att introducera för Tage så småningom, men i år blev det inte så stort firande. Det har blivit mycket firande sista tiden. Påskafton firades med tant Ulle och tant Caroline som var här och åt påskmiddag med smarrig hemmagjord Tiramisu till efterrätt. Tage fick dock bara mjölk.<br><br>Pelle har sedan en vecka börjat jobba. I början kändes det väldigt tråkigt att han inte skulle vara med oss hela dagarna längre för det var så enormt mysigt de där första 2 veckorna tillsammans. Men nu har vi vant oss mer att klara oss på egen hand Tage och jag. Fast vi längtar förstås båda två efter Pelle hela dagen.<br><br><div style="text-align: center;"><img src="../../../../img/_MG_0834_1024pix.jpg"><span style="font-size:85%;"><span style="font-style: italic;">Tage tycker om att bada.</span></span><br></div><br>Idag tog Tage och jag en solig vinterpromenad på Reimersholme. Där mötte vi min kompis Linda med bebis Elvis som föddes i januari. Vi gick till Street och fikade, ett perfekt fik för bebisföräldrar med stort utrymme för barnvagnar och underbara små soffgrupper placerade med långt avstånd från varandra så att inga snoriga småbarn hostar på ens lilla bebis. Mamman har blivit en kycklingmamma men det är nog bra när Tage är så liten. I tankarna hör hon hela tiden kloka barnläkaren Karin Lanneskogs råd om att inte ta med sig sin bebis till folksamlingar som caféer, IKEA och kollektivtrafik den första tiden. Det är svårt att undvika. Men det här fiket kändes ändå okej. Tage låg nedbäddad i sin vagn och sov hela tiden.<br><br><img src="../../../../img/_MG_0817_1024pix.jpg">
<!-- no comments on this post -->