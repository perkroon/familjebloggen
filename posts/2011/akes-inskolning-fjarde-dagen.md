---
title:		"Åkes inskolning: fjärde dagen"
date:		2011-08-25 20:54:00
updated:	2011-08-25 21:11:22
tags: 
  - förskola
  - inskolning	
originalUrl:	https://nejtupp.blogspot.com/2011/08/akes-inskolning-fjarde-dagen.html
---

Nu visste nog Åke vad som väntade när vi gick ivåg i morse. Först lämnade jag Tage i parken och sedan fortsatte jag och Åke till förskolan. Jag lämnade honom direkt i kapprummet, sade adjö och gick sen hem. Nu fick jag vänta två och en halv timme innan jag kom tillbaka igen. Under tiden hade alla barnen i småbarnsgruppen lekt inomhus och sedan också ätit. Tanken var att de skulle äta kl. 11.15, men maten kom visst lite sent så när jag kom kl. 11.30 hade de just börjat. Åke kom ut först av alla barn till kapprummet där vi föräldrar fick vänta. Han hade inte varit ledsen alls, utan lekt med de andra och framförallt med bilarna. Däremot hade han inte ätit så mycket, han var för trött för det. Jag märkte att han var ordentligt trött när jag tog emot honom, men det var precis som väntat. Den senaste tiden har jag försökt äta lunch med honom vid 10.30 eller 10.45, så att han ska hinna äta innan han blir för trött. Tydligen är det vanligt att det är så för de små barnen som skolas in, det kommer att gå över.<br><div class="separator" style="clear: both; text-align: center;"><br></div>Jag lade Åke i vagnen och han somnade innan jag hann hem. Nästan två timmar senare väckte jag honom, för jag ville hinna ge honom något att äta innan det blivit dags att hämta Tage. Nu åt han rödbetsrisotto med god aptit!<br><br><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody>
 <tr><td style="text-align: center;"><img src="../../../../img/Inskolning+fo%25CC%2588r+A%25CC%258Ake-_MG_8403.jpg" width="640"></td></tr>
 <tr><td class="tr-caption" style="text-align: center;"><i>Åke gillar rödbetsrisotto.</i></td></tr>
 </tbody></table>Imorgon ska han för första gången sova på förskolan också.
<!-- no comments on this post -->