---
title: Tidig sommarsemester på Öland
date: 2012-06-03
tags: 	
author: Pelle
layout: layouts/post.njk
originalUrl: https://nejtupp.blogspot.com/2012/06/tidig-sommarsemester-pa-oland.html
---

Liksom flera tidigare år valde vi att ta en tidig semestervecka och åka till Öland. Det är så vackert där i början av sommaren, med alla blommor och allt nytt grönt. Förra året lärde vi oss dock att det kan vara riktigt kallt, så den här gången packade vi ner tjocka tröjor och allt som skulle kunna hålla oss tillräckligt varma. Nog tvivlade vi på att vi packat rätt, när det var 27 grader hos oss i Pyrtet, dagen innan vi körde till Öland. Hade vi packat för varma kläder i år? Skulle vi istället sakna kläder för värmen?</div>

<figure>
	<img src="../../../../img/O%CC%88landsresan-5C5C2952.jpg">
	<figcaption>Det syns inte på bilden, men Tage står i en badtunna inne i duschen.</figcaption>
</figure>

Det visade sig att vi behövde de varma kläderna. Det var 14 grader varmt i Byxelkrok, men det blåste iskalla vindar, så det kände som mycket kallare än så. Kontrasten mot de tidigare dagarna var enorm, och trots alla våra varma kläder gick vi och kände oss lite frusna. Vi letade länge efter något ställe att dricka kaffe på, men fick inse att den här tiden är utanför säsongen på Öland och då är nästan allt stängt. Vi hade två ställen vi kunde dricka kaffe på i Byxelkrok: dels på ICA-affären, där det stod en termos med kaffe och en spargris – "Kaffe 5 kr". Det andra alternativet var ett gatukök som serverade kaffe. Vi valde det senare. Det var också i Byxelkrok som Mamman hörde en medelålders man förbanna Aftonbladets löpsedel: "Så länge stannar värmeböljan". Han krävde att löpsedeln skulle plockas ned, den var ett hån.

<figure>
	<img src="../../../../img/O%CC%88landsresan-5C5C3005.jpg">
	<figcaption>Tage fikar i Byxelkrok...</figcaption>
</figure>

<figure>
	<img src="../../../../img/O%CC%88landsresan-5C5C3007.jpg">
	<figcaption>... liksom Mamman.</figcaption>
</figure>

<figure>
	<img src="../../../../img/O%CC%88landsresan-5C5C3084.jpg">
	<figcaption>Alla pojkarna utanför Källa gamla kyrka. Syrenerna blommar så fint vid den här tiden!</figcaption>
</figure>

De kommande dagarna blev som väl var varmare och varmare. Vi åkte till de vanliga utflyktsmålen: Källa gamla kyrka, Högenäs orde (med alla orkidéerna), Skäftekärr (med dess arboretum och roliga hinderbana), Alvedsjöbodar, Byrums raukar och Kaffestugan i Böda (som hade öppet fredag-söndag nu på försäsongen). Vi hann också med att besöka några riktigt fina lekplatser, på Böda Sands campingplats och så ytterligare en längs vägen i Böda.

<figure>
	<img src="../../../../img/O%CC%88landsresan-5C5C3104.jpg">
	<figcaption>"Högenäs orde" – vi glömmer alltid vad det heter... Vi hade nu lärt oss att vill man dricka kaffe så får man själv ta med termos. Vi hittade ett fin-fint ställe att fika på, bland orkidéerna.</figcaption>
</figure>

<figure>
	<img src="../../../../img/O%CC%88landsresan-5C5C3506.jpg">
	<figcaption>Vid Byrums raukar, strax innan piratskeppet dök upp.</figcaption>
</figure>

Runt stugan var det färre kor än brukligt, men vi kunde hälsa på fåren hos grannen och vi njöt av blomsterprakten i trädgården och i omgivningarna. Tage och jag gick också ut på Sjömarkerna och såg en groda.

<figure>
	<img src="../../../../img/O%CC%88landsresan-5C5C3164.jpg">
	<figcaption>Fåren hos grannen.</figcaption>
</figure>

<figure>
	<img src="../../../../img/O%CC%88landsresan-5C5C3243.jpg">
	<figcaption>Skäftekärr. Tyvärr hade inte kaféet öppet, trots att det stod så på Internet...</figcaption>
</figure>

<figure>
	<img src="../../../../img/O%CC%88landsresan-5C5C3230.jpg">
	<figcaption>... men vi hade matsäck och kunde äta på baksidan ändå.</figcaption>
</figure>

<figure>
	<img src="../../../../img/O%CC%88landsresan-5C5C3259.jpg">
	<figcaption>Hinderbanan vid Skäftekärr uppskattas av alla.</figcaption>
</figure>

Den roligaste leken under veckan var nog dammsugarleken. Tage och Åke höll gemensamt i en elektrisk sladd till en radio och gick omkring och sög upp allt smuts de kunde hitta. De sörplade ordentligt på munnen och jagade både Mamman och Pappan: "Du är smuts, pappa!".

<figure>
	<img src="../../../../img/O%CC%88landsresan-5C5C3175.jpg">
	<figcaption>Tage på väg ner till havet vid Sandbybadet. Åke trodde först det var snö när han fick se den vita sanden.</figcaption>
</figure>

Vi badade bara i baljor, inte i havet, även om vi gick ut en bit i vattnet vid Byrums raukar, som vi besökte den varmaste dagen. När vi var där så råkade ett stort segelfartyg passera långt ute. Vi kunde se att den hade tre stora master och jag skojade med Tage och sa att det nog var ett piratskepp. Mamman bredde på med att den säkert var på väg till Blåkulla (Blå Jungfrun) som vi kunde se där ute, och så skulle piraterna tillsammans med häxorna "ut och pirata". Tage blev tyst en stund och sa sedan plötsligt att han ville åka hem. Det gick inte att resonera med honom, eller förklara att vi bara hade skojat om piratskeppet – han skulle bums hem.

<figure>
	<img src="../../../../img/O%CC%88landsresan-5C5C3410.jpg">
	<figcaption>Exkursion utanför tomten på morgonen.</figcaption>
</figure>

<figure>
	<img src="../../../../img/O%CC%88landsresan-5C5C3430.jpg">
	<figcaption>På väg tillbaka igen, med vallmo från hagen.</figcaption>
</figure>

<figure>
	<img src="../../../../img/O%CC%88landsresan-5C5C3337.jpg">
	<figcaption>Det plockades buketter hela tiden.</figcaption>
</figure>

<figure>
	<img src="../../../../img/O%CC%88landsresan-5C5C3439.jpg">
	<figcaption>Några av buketterna på köksbordet.</figcaption>
</figure>
