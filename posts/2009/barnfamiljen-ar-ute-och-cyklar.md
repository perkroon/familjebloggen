---
title:		"Barnfamiljen är ute och cyklar"
date:		2009-05-24 21:16:00
updated:	2009-05-24 21:49:53
tags: 	
originalUrl:	https://nejtupp.blogspot.com/2009/05/barnfamiljen-ar-ute-och-cyklar.html
---

Härom kvällen var vi hembjudna på middag hos Tages kompis Malte. Tage började besöket med att viktigt gå omkring i lägenheten och peka ut alla lampor för oss. Förutom Maltes alla roliga leksaker så fanns där också en ugn med festliga knappar, ett soffbord som Tage kunde krypa upp på och såpbubblor som Maltes mamma Karolina blåste. Det var så kul! Tage och Malte tycktes också ha roligt med varandra. Vid ett tillfälle gick de omkring hand i hand och var enormt söta förstås.<br><br><div style="text-align: center;"><div style="text-align: center;"><img src="../../../../img/_MG_4292_1024pix.jpg"><span style="font-size:85%;"><span style="font-style: italic;">Malte & Tage 14 månader</span><br></span></div><br><img src="../../../../img/_MG_4320_1024pix.jpg"><span style="font-size:85%;"><span style="font-style: italic;">Sagostund med Tage & Malte</span></span><br></div><br><br>I vintras fick jag en cykel i födelsedagspresent och igår köpte även Pelle en ny cykel och Tage fick en cykelsits och en cykelhjälm. Så i helgen har vi trampat runt i sköna Stockholm. Igår tog vi en solig kvällstur längs hela Årstaviken ut till Hammarby Sjöstad, båten över kanalen och längs Årstaviken på sydsidan hem igen. Idag cyklade vi till Årsta och spontanbesökte Caroline. Som tur var var hon hemma och även Ina var där, så vi tog en fika i solen på Carros fina uteplats. Tage hade kul och lekte med vattenkannan. Jag längtar nu till nästa cykelutflykt. Det är ju så fantastiskt härligt.
<!-- no comments on this post -->