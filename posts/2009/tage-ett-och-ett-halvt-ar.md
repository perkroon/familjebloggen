---
title:		"Tage ett och ett halvt år"
date:		2009-09-06 21:14:00
updated:	2009-09-06 22:05:17
tags: 	
originalUrl:	https://nejtupp.blogspot.com/2009/09/tage-ett-och-ett-halvt-ar.html
---

<img src="../../../../img/_MG_8254_1024pix.jpg"><br>Härom dagen fyllde Tage ett och ett halvt år. Han är stor nu och har ett eget liv på förskolan som inte vi känner till. Jag är nyfiken och skulle vilja vara en fluga som följde med honom och fick se vad han har för sig och gör med alla barnen och förskoleledarna. Det verkar som att han trivs riktigt bra iallafall och vi känner oss väldigt nöjda med denna förskolan.<br><br>Tage pratar väldigt mycket nu och apar efter allt som vi säger fast med ljus ljus pipig röst. Mitt favoritord för tillfället är sjoof. Det betyder juice. Varje morgon kommer Pelle och Tage in och väcker mig med ett glas juice och två råa potatisar (i hopp om att lindra illamåendet) och Tage förklarar viktigt för mig att det är sjoof. Ibland när han vaknar på natten och är törstig säger han också sjoof till skillnad från tidigare då han bara sa aaahhh (som betyder vatten eftersom man säger så när man har druckit en klunk vatten). Tage har också börjat säga till när det är dags att byta blöja. Bjöja, säger han då, och så tar han gärna tag i ens finger och leder vägen till badrummet. När han vill höra musik pekar han på radion och säger jaaijo. Andra ord som Tage ofta säger är billoou = ballong, millou = melon, kookacka = pannkaka, sjova = sova, skoo = skor, iidåå = hejdå, bobompa = bolibompa och så Baapop.<br>Det sista är Jacob, min bror som var här och hälsade på och sov över härom kvällen. Tage var alldeles exalterad och har helt klart fått en ny idol. Tage visade malligt upp varenda leksak han hade och hur de fungerade.<br><br><img src="../../../../img/_MG_8276_1024pix.jpg">

<div class="comments">
	<div class="comments-header"><h2>1 Comment</h2></div>
	<div class="comments-body">
			<div class="comment" id="comment-377152778857358316">
				<p class="comment-header">
					<date datetime="2009-09-11T11:00:08.379+02:00">2009-09-11 11:00:08</date> 
					<a href="undefined" rel="nofollow">filip</a>:
				</p>
				<div class="comment-content"><p>aj aj aj har jacob gått o blivit favoritmorbror ? =) de måste de bli ändring på !</p></div>
				<div class="comment-footer"></div>
			</div></div>
	<p class="comments-footer"><em>Comments are now closed.</em></p>
</div>