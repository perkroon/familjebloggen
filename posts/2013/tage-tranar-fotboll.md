---
title: Tage tränar fotboll
date: 2013-10-03
tags: 	
author: Pelle
layout: layouts/post.njk
originalUrl: https://nejtupp.blogspot.com/2013/10/tage-tranar-fotboll.html
---

<div class="p1">Sedan början av höstterminen har Tage gått i fotbollsskola i Högalids IF. Det är en gång i veckan, på onsdagar kl. 17-18 och de håller till på grusplanen på Långholmen. Först trodde vi att Tage skulle kunna hamna i samma grupp som kompisarna Malte och Mika från förskolan, men de är ett år äldre och hamnade i en annan grupp. (De har i och för sig inte varit så flitiga att komma till träningarna, så det kanske inte spelade så stor roll i praktiken). Vad som är roligt med den gruppen Tage hamnat i är att alla är lika gamla och bor i närheten. Det är alltså rätt troligt att Tage kommer att träffa pojkarna (ja, det är tyvärr bara pojkar) från träningen när han börjar nollan om ett år, eller rent av hamnar i samma klass som någon/några.<br><br>

<figure>
	<img src="../../../../img/Fotbollstra%CC%88ning-PERK0884.jpg" height="426">
	<figcaption>Upprop. Tage längst till höger, i grå mössa.</figcaption>
</figure>

<div class="p2"><div class="p1">På onsdagarna får vi hjälp av farmor och farfar med hämtning av barnen. De hämtar barnen på förskolan och tar hem dem till lägenheten, där de hinner äta mellanmål innan Mamman tar med Tage till träningen. Farmor och farfar stannar hemma eller i parken och leker med Åke.
<br><br>

Träningen har ibland varit ganska kaotisk – som det väl lätt blir med femåringar som har rätt vaga begrepp om vad fotboll är, och vad träning innebär. På sistone har den dock blivit riktigt bra, delvis tack vare att en pappa till ett barn i gruppen blivit assisterande tränare, så att de omkring femton barnen kan delas upp i två olika grupper.</div><div class="p2"><br>

<figure>
	<img src="../../../../img/Fotbollstra%CC%88ning-PERK0888.jpg" height="426">
	<figcaption>Tage värmer upp med de jämnåriga killarna och den assisterande tränaren.</figcaption>
</figure>

<div class="p1">Den här onsdagen var det jag som fick följa med Tage till träningen, eftersom Mamman jobbade jour. Jag tog med kameran och stod vid långsidan och fotograferade. Det var kul att se hur träningen gick till, och att se hur kul Tage hade tillsammans med de andra. Nu saknas bara en Roma-tröja, men det får vi fixa innan vårsäsongen drar igång!</div><div class="p2"><br>

<figure>
	<img src="../../../../img/Fotbollstra%CC%88ning-PERK0892.jpg" height="426">
	<figcaption>Tage med August och Sixten.</figcaption>
</figure>



<figure>
	<img src="../../../../img/Fotbollstra%CC%88ning-PERK0910.jpg" height="426">
	<figcaption>– Varför ska man titta upp när man springer med bollen?</figcaption>
</figure>

<figure>
	<img src="../../../../img/Fotbollstra%CC%88ning-PERK0929.jpg" height="426">
	<figcaption>Varje träning avslutas med en match, där spelarna får turas om att stå i mål.</figcaption>
</figure><div class="p1"><div style="text-align: start;">För er som undrar hur länge Tage har hejat på Roma kan jag hänvisa till ett <a href="http://nejtupp.blogspot.com/2008/03/terblick-bb-och-hemkomst.html">gammalt inlägg</a> här på bloggen.</div></div>
